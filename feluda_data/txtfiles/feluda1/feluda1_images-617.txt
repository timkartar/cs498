ম্যান-ইটারের কৌতৃহল উদ্রেক করার পক্ষে আইডিয়াল, কিন্তু এখন কাদায় ভিজে আওয়াজটা
প্রায় মরে এসেছে ।

একটা শিমুল গাছ পেরিয়ে কয়েক পা যেতেই মাধবলাল আবার দাঁড়িয়ে পড়ল ।

“আপকা পাস রিভলভার হ্যায় না %

এবার আমাদের চোখ গেল হাত বিশেক দুরে সামনের ঘাসের দিকে । ঘাসগুলো চিরে কী
যেন একটা জিনিস এগিয়ে আসছে ।

“ক্রেইৎ, বলল মাধবলাল ।

নামটা জানি । অসম্ভব বিষধর সাপ ।

এবার সাপটাকে দেখতে পেলাম । চলা থামিয়ে ছি হয়ে ঘাসের উপর দিয়ে মাথাটা
তুলে আমাদের দেখছে । ফণা নেই । সারা গায়ে হলদে আর কালো ডোরা ।

ফেলুদা যে কখন রিভলভারটা বার করল টেরই পেলাম না। হঠাৎ একটা কানফাটা
শব্দের সঙ্গে সঙ্গে দেখলাম সাপের মাথাটা খেঁতলে গেল । আর একটা গুলি । এবার সব
স্থির । গাছ থেকে পাখি ডেকে উঠেছে । দূরে আরেকটা গাছ থেকে বাঁদরের কিচির মিচির ।
মাধবলাল শুধু বলল, “সাবাস', আর লালমোহনবাবু হাঁচি হাসি আর কাশি মিলিয়ে একটা
অদ্ভুত শব্দ করে একদম চুপ মেরে গেলেন । ৰ

ফেলুদা বাঁ দিকে যাচ্ছে দেখে মাধবলাল বারণ করল | বলল, ওদিকে একটা নালা আছে,
সেটা পেরোলেই নাকি একটা উচু পাথুরে টিবি আর অনেকগুলো বড় বড় পাথরের চাই ।
ওখানে নাকি বাঘের বিশ্রামের খুব ভাল জায়গা রয়েছে, কাজেই ওদিকটায় যাওয়া খুব নিরাপদ
নয় । অগত্যা ফেলুদা মাধবলালের নির্দেশ মতো সোজাই চলল ।

বন যে সব জায়গায় সমান ঘন, তা নয়। বাঁ দিকে চাইলেই বোঝা যায় ওদিকে নালা
থাকার দরুন বন পাতলা হয়ে গেছে । জানোয়ারের মধ্যে এক বাঁদরই দেখা যাচ্ছে মাঝে
মাঝে__ ল্যাজ পাকিয়ে গাছের ডাল থেকে দোল খাচ্ছে, এ গাছ থেকে ও গাছে দিব্যি
লাফিয়ে চলে যাচ্ছে, আর আমাদের দেখলে দাঁত খিঁচোচ্ছে।

ফেলুদা নিশ্চয়ই আশা করছিল যে, আরও অনুসন্ধান করলে আরও কিছু পাবে, কিন্তু
এবারে পাওয়াটা জুটে গেল লালমোহনবাবুর কপালে ৷ লালমোহনবাবুর বুটের ঠোকর খেয়ে
একটা জিনিস ছিটকে প্রায় দশ হাত দূরে গিয়ে পড়তেই আমাদের চোখ সেদিকে গেল ।
একটা গাঁট ব্রাউন রঙের চামড়ার মানিব্যাগ ৷ ফেলুদা সেটা খুলতেই তার ভিতর থেকে
দুটো একশো টাকার নোট আর বেশ কিছু অন্য ছোট ছোঁট নোট বেরিয়ে পড়ল । এসব ছিল
বড় খাপটায় । অন্য খাপ থেকে কয়েকটা রং চটে যাওয়া কুড়ি পয়সার ডাকটিকিট, দু-একটা
ক্যাশ মেমো আরেকটা ওষুধের প্রেসক্রিপশন বেরোল । বৃষ্টিতে ভিজে ব্যাগটার অবস্থা বেশ
শোচনীয় হলেও নোটগুলো এখনও দিব্যি ব্যবহার করা চলে । .

ফেলুদা সব জিনিস আবার ব্যাগের মধ্যে পুরে ব্যাগটা শার্টের বুকপকেটে ঢুকিয়ে নিল ।
আমরা আবার এগিয়ে চললাম ।

এদিকটায় জঙ্গল বেশ ঘন হয়ে উঠেছে। চারিদিকে প্রকাগড প্রকাণ্ড শাল গাছ, মাঝে মাঝে
অন্য গাছ__ সেগুন, শিমুল, আম, কাঁঠাল, ছাতিম | অর্জুন গাছও রয়েছে এখানে সেখানে ।
আমি জানি ফেলুদা সেগুলোর দিকে বিশৈষভাবে চোখ রাখছে, আর এও জানি যে অর্জুনের
কাছাকাছি কোনও তাল গাছ এখনও পর্যন্ত চোখে পড়েনি । মাধবলাল এরই মধ্যে এক ফাঁকে
পকেট থেকে একটা ছুরি বার করে দুটো গাছের ডাল কেটে আমাকে আর লালমোহনবাবুকে
দিয়েছে; আমরা সেগুলো লাঠি হিসাবে ব্যবহার করছি। ফেলুদা হাঁটতে হাঁটতেই
মাধবলালকে প্রশ্ন করল, “বাঘের পায়ের ছাপ দেখে বাঘ সম্বন্ধে অনেক কিছুই জানা যায়, তাই
না?
৪১২
