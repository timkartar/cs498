বোলো, তপেশ । আমি তার আগে আর চোখ খুলছি না ; খুললেই গা গুলোবে |

পনের মিনিট সাপের মতো প্যাঁচানো উতরাই দিয়ে যাবার পর একটা হেয়ারপিন বেন্ড
ঘুরেই দেখা গেল একটা ট্যাক্সি দাঁড়িয়ে আছে। রাস্তার প্রায় মাঝামাঝি । বোঝাই যাচ্ছে
টায়ার পাংচার ৷ গাড়ির পাশে রাস্তায় দাঁড়িয়ে অসহিঞ্ুভাবে সিগারেট টানছেন সমীরণ
মজুমদার ।

আমাদের জিপ দেখেই ভদ্রলোক কেমন যেন হকচকিয়ে তটস্থ হয়ে পড়লেন ।

আমরা সকলেই গাড়ি থেকে নামলাম । ফেলুদা আর সাহা এগিয়ে গেল, সমীরণবাবুর
দিকে | ভদ্রলোকের মুখ ফ্যাকাসে হয়ে গেছে।

'কী- কী ব্যাপার %

“কিছুই না", বলল ফেলুদা, হয়েছে'কী, আপনি যে মিটিংটা আ্যাটেন্ড করতে যাচ্ছেন
কলকাতা, তার চেয়েও ঢের জরুরি মিটিং রয়েছে আজই, সকাল দশটায় আপনাদের নয়নপুর
ভিলাতে । সেখানে আপনার থাকা একান্তই প্রয়োজন । অতএব আর বাক্যব্যয় না করে
আপনার ট্যাক্সির ভাড়া মিটিয়ে দিয়ে উঠে পড়ন আমাদের জিপে। সঙ্গে আপনার
সুটকেসটাও অবিশ্যি নেওয়া চাই ।?

তিন মিনিটের মধ্যে আমরা আবার রওনা হলাম উলটো মুখে । পথে কোনও কথা হল
না। ফেলুদা চুপ, সাহা চুপ, সমীরণবাবুও চুপ ।

নয়নপুর ভিলা যখন পৌছলাম তখন পৌনে দশটা ।

বাড়ির ভিতর ঢুকে ফেলুদা সমীরণবাবুকে বলল, “আপনার লোকনাথ বেয়ারা যখন আর
নেই, তখন আপনার অন্য চাকর বাহাদুরকে বলুন কফি করতে । অন্তত বারো কাপ ।'

আমরা বৈঠকখানায় গিয়ে বসলাম | পাশের ঘর থেকে আরও চেয়ার এনে রাখা
হয়েছে । সবাই যাতে বসতে পারে ।

কফি আসার সঙ্গে সঙ্গেই এভারেস্ট হোটেলের দলও চলে এল। পুলক ঘোষাল- একটু
অবাক হয়েই জিজ্ঞেস করল, “ব্যাপার কী লালুদা %

লালমোহনবাবু বললেন, “তুমি যেই তিমিরে, আমিও সেই তিমিরে | তবে যতদূর জানি,
রহস্যে আলোকপাতের জন্যেই এই মিটিং-এর ব্যবস্থা । আলোকসম্পীত করবেন শ্রীপ্রদোষ
মিত্র ।'

“আমাদের শুটিং আবার চালু করতে পারব তো %

“সে তো ভাই বলতে পারব না । কিছুক্ষণের মধ্যেই জানতে পারবে |"

'দুগ্গা দুগ্গা !..বারো বছর এ লাইনে আছি, সতেরোখানা ছবি ভাইরেক্ট করেছি, কিন্ত
হুজ্জতে পড়িনি কখনও |:

পুলক ঘোষীলের কাঁচুমাচু ভাব দেখে আমার মায়া হল । ছাগ্লান্ন লাখ খরচ হবার কথা
ছবিটাতে ৷ সেটা এখন বেড়ে গিয়ে কোথায় দাঁড়াবে কে জানে ?

সবাই চেয়ার বেছে নিয়ে বসে পড়ল । সকলেরই অস্বস্তি ভাব । আমি একবার সকলের
উপর চোখ ঝুলিয়ে নিলাম । আমার ডাইনে বসেছেন লালমোহনবাবু, আর বাঁয়ে ফেলুদা ।
ফেলুদার পরে পর-পর গোল হয়ে বসেছেন ইনস্পেক্টর সাহা, সমীরণবাবু, রজতবাবু, পুলক
ঘোষাল, মহাদেব ভারা, রাজেন্দ্র রায়না আর ক্যামেরাম্যান সুদেব ঘোষ । এ ছাড়া ঘরে
দাঁড়িয়ে আছে নেপালি চাকর বাহাদুর, রান্নার লোক জগদীশ, আর চারজন কনস্টেবল ।
চারজনই রয়েছেন ঘরের দরজার মুখটাতে ৷

আমাদের কফি খাওয়া শেষ হল । শেলকে রাখা একটা বাহারের ঘড়িতে টিং টিং করে
দশটা বাজল | আর তার সঙ্গে সঙ্গেই ফেলুদা উঠে দাঁড়াল । সমস্ত ঘরে একমাত্র ফেলুদার

৩৮২

 
