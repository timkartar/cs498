২

নীলাচল হোটেলে একবেলা থেকেই সেটাকে সিক্স-স্টার হোটেল বলে ঘোষণা করলেন
লালমোহনবাবু । ফেলুদা বলল, “হোটেলে সুইমিং পুল না থাকলে সেটা পাঁচ তারার পর্যায়ে
ওঠে না; আর পাঁচের উপর রেটিং নেই। আপনি কি দুশো গজ দূরে ওই সমুদ্রটাকে
নীলাচলের নিজস্ব সাঁতারের চৌবাচ্চা বলে ধরছেন ? তা হলে অবিশ্যি আপনার রেটিং-এ ভুল
নেই।'

আসলে দুপুরে খাওয়াটা বেশ ভাল হয়েছিল । লালমোহনবাবুকে লোভী বলা চলে না,
তবে তিনি রসিক খাইয়ে তাতে সন্দেহ নেই । বললেন, “কাঁচকলার কোফতা এত উপাদেয়
হয় জানা ছিল না মশাই। এদের কুকিং-এর জবাব নেই। তা ছাড়া তকতকে
বেডরুম-বাথরুম, সদালাপী ম্যানেজার, ইনস্ট্যান্ট পাখা-বাতি, সমুদ্বের নৈকট্য- সিক্স-স্টার
বলব না কেন মশাই %

পুরনো হলে কী হবে জানি না, নতুন অকন্থায় হোটেলটা সত্যিই বেশ ভাল । ফেলুদা আর
এক কাপড়ের দোকানের মালিকের সঙ্গে শেয়ার করে আছেন । ম্যানেজার শ্যামলাল
বারিকের সঙ্গে আলাপ হয়েছে, বলেছেন সন্ধ্যাবেলা একটু ফাঁক পেলেই আমাদের ঘরে
আসবেন ।

হোটেলের গেট থেকে বেরিয়ে ডান দিকে মিনিটখানেক গেলেই পায়ের তলায় বালি শুরু
হয়ে যায় । আমি শেষ পুরী এসেছি যখন আমার বয়স পাঁচ বছর । ফেলুদা বছর দুয়েক
আগে রাউরকেল্লা এসেছিল একটা কেসে, তখন উড়িষ্যার অনেক জায়গাই দেখে গেছে, পুরী
তো বটেই। কেবল লালমোহনবাবু বললে বিশ্বাস করা কঠিন- এই প্রথম নাকি পুরী
এলেন । আমরা অবাক ভাব দেখানোয় উনি বললেন, “আরে মশাই, কলকাতার ভেতরেই
কত কী আছে এখনও দেখলুম না, আর পুরী ! ভাবতে পারেন, আমার বাড়ির তিন মাইলের
মধ্যে জৈন টেম্পল ; জন্মে অবধি নাম শুনে আসছি, এখনও চোখে দেখিনি |,

সমুদ্র দেখে লালমোহনবাবু যে কবিতাটা আবৃত্তি করলেন সেটা আমি কক্ষনও শুনিনি ।
জিজ্ঞাসা করতে বললেন সেটা বৈকুষ্ঠনাথ মল্লিকের লেখা । তিনি নাকি এথেনিয়াম
ইনস্টিটিউশনের বাংলার মাস্টার ছিলেন | লালমোহনবাবু যখন ক্লাস সেভেনে পড়েন, তখন
নাকি এই কবিতাটা আবৃত্তি করে প্রাইজ পেয়েছিলেন । বললেন শেষের দূটো লাইন নাকি
পার্টিকুলারলি ভাল-_“আরেকবার মন দিয়ে শোনো তপেশ, তা হলেই বিউটিটা ধরতে
পারবে

“অসীমের ডাক শুনি কল্লোল মর্মরে
এক পায়ে খাড়া থাকি একা বালুচরে |”

করছেন, কারণ এই ঝোড়ো বাতাসে বালির উপর মানুষের পক্ষে এক পায়ে খাড়া থাকা
চাট্টিখানি কথা নয় । যাই হোক, এবার বলুন তো বালির উপর ওই ছাপগুলোর কোনও
বিশেষ তাৎপর্য আছে কি না|;

বালির উপর দিয়ে কেউ হেঁটে গেছে পুব থেকে পশ্চিমে ৷ জুতোর ছাপের সঙ্গে সঙ্গে
আরেকটা ছাপ চলেছে, সেটা নিশ্চয়ই লাঠি ৷ লালমোহনবাবু বেশ কিছুক্ষণ ছাপগুলোর দিকে
চেয়ে থেকে বললেন, “জুতো আ্যান্ড লাঠি সেটা তো বোঝাই যাচ্ছে, তবে বিশেষ তাৎপর্য...

“তোপ্‌সে, তোর কী মনে হয় £
পু
