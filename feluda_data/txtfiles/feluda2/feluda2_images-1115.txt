৭

পরদিন সকালে ফেলুদা বলল, “তোরা বরং দিলখুশাটা দেখে আয় । আমার একটু চিন্তা করার
আছে, তা ছাড়া দু-একটা টেলিফোন করারও আছে। সুকিয়াসের সঙ্গে একটা আ্যাপয়েন্টমেন্ট
করতে হবে । ইনস্পেক্টর পাণ্ডেকেও একটা ফোন করব |”

আমরা দুজনে আজ ট্যান্সির বদলে একটা টাঙ্গা নিয়ে বেরোলাম | লালমোহনবাবুর ভীষণ
শখ টাঙ্গা চড়ার কারণ উনি জানেন বাদশাহী আংটির সময় আমরা টাঙ্গা চড়েছিলাম ।

টাঙ্গী রওনা হবার পর লালমোহনবাবু বললেন, “দিলখুশীর ইতিহাসটা একটু জেনে নিই ।'

আমি বললাম, “দিলখুশা উনবিংশ শতাব্দীর প্রথম দিকে নবাব সাদাত আলির তৈরি একটা
বাগানবাড়ি ছিল। এর আশেপাশে হরিণ চরে বেড়াত । এখন শুধু ব্যাপারটার ভগ্নাবশেষ
রয়েছে, তবে তার পাশে একটা সুন্দর পার্ক রয়েছে যেখানে লোকে বেড়াতে যায় । দিলখুশার
উত্তরে বিখ্যাত লা মার্টিনিয়ার ইস্কুল । অষ্টাদশ শতাব্দীতে ক্লুড মার্টিনের তৈরি | মার্টিন
ছিলেন মেজর জেনারেল । দিলখুশা থেকে এই স্কুলটা দেখতে পাবেন |"

টাঙ্গাতে যেতে যেতে মনে হচ্ছিল_ সত্যি, লখুনৌ-এর মতো বাহারের শহর ভারতবর্ষে
কমই আছে। লালমোহনবাবু অবশ্য বার বারই বলছেন, “ইতিহাস চোখের সামনে দেখতে
পাচ্ছি।'

দিলখুশার ভগ্রাবশেষ দেখতে বেশি সময় লাগে না । তাই আমরা সে কাজটা শেষ করে
পার্কটায় একটু বেড়াতে গেলাম, আর সেখানে গিয়েই একটা বিশ্রী ঘটনায় আমাদের জড়িয়ে
পড়তে হল ।

প্রথমে মনে হয়েছিল পার্কে কোনও লোকজন নেই। লোক সচরাচর হয় বিকেলের
দিকে । আমরা ফুলবাগানের মধ্যে দিয়ে খানিকদূর হাঁটার পর একটা গাছের পিছনে একটা
বেঞ্চির খানিকটা অংশ দেখলাম, আর সেই সঙ্গে মানুষের গলার আওয়াজ পেলাম । গাছটা
পেরোতেই যে দৃশ্যটা দেখলাম তাতে আমাদের বুকের ভিতরটা ছ্যাঁৎ করে উঠল ।

দেখি কী, প্রসেনজিৎ আর দুটি তারই ধাঁচের ছেলে বেঞ্িতে বসে কী যেন খাচ্ছে।
তিনজনেরই চুল উসকো খুসকো আর চোখ ঘোলাটে ৷ ওরা যে নেশা করছিল তাতে কোনও
সন্দেহ নেই, আর এই নেশা বড় সহজ নেশা নয় । এ হল ড্রাগের ব্যাপার, যা খেয়ে মানুষ
সম্পূর্ণ হুশ হারিয়ে খুন পর্যন্ত করতে পারে ।

প্রসেনজিৎ এত মশৃণুল ছিল যে সে আমাদের প্রথমে দেখতেই পায়নি । তারপর যখন
দেখল তখন তার মুখে এক অদ্ভুত ক্রুর হাসি ফুটে উঠল ।

“ডিটেকটিভের চেলাদের দেখছি, ডিটেকটিভ কোথায় & প্রশ্ন করল সে জড়ানো গলায় ।

“তিনি আসেননি”, বললেন লালমোহনবাধু ।

“আহা, এমন একটা দৃশ্য দেখতে পেলেন না।;

আমরা চুপ ।

“চোর ধরা পড়ল €% বিদ্পের সুরে প্রশ্ন করল প্রসেনজিৎ ।

“এখনও পড়েনি |? ্‌

“আমাকেই তো সকলে সন্দেহ করছে, তাই না ? কারণ আমার টাকার অভাব । লোকের
কাছে ধার চাইতে হয় ঘণ্টাখানেক স্বর্গবাসের জন্য ৷ শুনুন_ আই ক্যান টেল ইউ দিস- হার
চুরি করার মতো বোকা আমি নই। আমার লাক্‌ খুলে গেছে । আমি বেশির ভাগ টাকা পাই
জুয়া খেলে । মাঝে মাঝে লোকের কাছে ধার করতে হয়, কারণ এ জিনিস একবার ধরলে

আর ছাড়া যায় না। আপনি ধরলে আপনিও আর ছাড়তে পারতেন না, মিস্টার থিলার
৪৯৩
