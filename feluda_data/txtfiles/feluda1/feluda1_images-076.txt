খচাগুলোতে আলোর ব্যবস্থা এখনও করে উঠতে পারিনি |?

আমরা গাইডকে বকশিশ দিয়ে ছাত থেকে সোজা সিঁড়ি দিয়ে একদম নীচে নেমে
এলাম |

গেটের বাইরে এসে দেখলাম: মহাবীর আরও দুজন ভদ্রলোককে নিয়ে সেই কালো
স্ট্যান্ডার্ড গাড়িটায় উঠছে । ্‌

৩

বনবিহারীবাবুর বাড়িতে পৌঁছতে প্রায় চারটে বাজল | বাইরে থেকে বোঝার কোনও উপায়
নেই যে ভিতরে একটা চিড়িয়াখানা আছে, কারণ যা আছে তা বাড়ির পিছন দিকটায় |

“মিউটিনিরও প্রায় ত্রিশ বছর আগে এক ধনী মুসলমান সওদাগর এ বাড়ি তৈরি
করেছিলেন' বনবিহারীবাবু বললেন | “আমি বাড়িটা কিনি এক সাহেবের কাছ থেকে ।'

দেখেই বোঝা যায় বাড়িটা অনেক পুরনো । আর দেওয়ালের গায়ে যে সব কারুকার্য
আছে তা থেকে নবাবদের কথাই মনে হয় ।

বাড়ির ভিতর ঢুকে বনবিহারীবাবু বললেন; “আপনারা সবাই কফি খান তো ? আমার
বাড়িতে কিন্তু চায়ের পাট নেই ।"

আমাকে বাড়িতে বেশি কফি খেতে দেওয়া হয় না, কিন্ত আমার খেতে খুব ভাল লাগে,
তাই আমার তো মজাই হয়ে গেল । কিন্তু কফি পরে-_আগে জানোয়ার দেখা ।

বৈঠকখানা পেরিয়ে একটা বারান্দা, তার পরেই প্রকাণ্ড বাগান, আর সেই বাগানেই এদিকে
ওদিকে রাখা বনবিহারীবাবুর সব খাঁচা । বাগানের মাঝখানে ছুচলো শিক দিয়ে ঘেরা একটা
পুকুর | সেটায় একটা কুমির রোদ পোহাচ্ছে।

বনবিহারীবাবু বললেন, “এটাকে বছর দশেক আগে মুঙ্গের থেকে এনেছিলাম একেবারে
বাচ্চা অবস্থায় । প্রথমে আমার কলকাতার বাড়ির চৌবাচ্চায় ছিল | একদিন দেখি বেরিয়ে
এসে একটা আস্ত বেড়ালছানা খেয়ে ফেলেছে ।'

পুকুরের চারপাশ থেকে বাঁধানো রাস্তা অন্য খাঁচাগুলোর দিকে গেছে। একটা খাঁচার দিক
থেকে ফ্যাঁস ফ্যাঁস শব্দ শুনে আমরা কুমির ছেড়ে সেইদিকেই গেলাম ।

গিয়ে দেখি খাঁচার ভেতরে একটা মাঝারি গোছের কুকুরের সাইজের বেড়াল, তার চোখ
দুটো সবুজ আর জ্বলজ্বলে, আর গায়ের রং ডোরাকাটা খয়েরি । এত বড় বেড়ালকে বাঘ
বলতেই ইচ্ছে করে । বনবিহারীবাবু বললেন, এটার বাসস্থান আফ্রিকা | এটা কিনি
কলকাতায় রিপন স্ট্রিটের এক ফিরিঙ্গি পশু ব্যবসায়ীর কাছ থেকে । এ জিনিস আলিপুরের
চিডিয়াখানাতেও নেই ।?

বেড়ালের পর হাইনা, হাইনার পর নেক্ডে, নেকুড়ের পর আমেরিকান র্যাটুল স্সেক।
দারুণ বিষাক্ত সাপ । একরকম সরু চলো শামুক পুরী থেকে.আমরা অনেকবার এনেছি;
এই সাপের ল্যাজের ডগায় সেইরকম একটা শামুকের মতো জিনিস আছে । সাপটা এদিক
ওদিক চলার সময় ল্যাজটাকে কাঁপায়, আর তাতে ওই জিনিসটা মাটিতে লেগে একটা
ঝুষঝুমির মতো কর্কর্‌ কর্কর্‌ শব্দ হয় । আমেরিকার জঙ্গলে অনেকদূর থেকেই এরকম শব্দ
শুনতে পেয়ে নাকি লোকে বুঝতে পারে যে র্যাটুল ন্মেক ঘোরাফেরা করছে ।

আরও দুটো জিনিস দেখে ভয়ে গা শিউরে উঠল | একটা কাচের বাক্সর মধ্যে দেখলাম
নীল রঙের বিশ্রী বিরাট এক কাঁকড়া বিছে। এটাও আমেরিকার বাসিন্দা । এর নাম ব্লু
স্করপিয়ন । আর আরেকটা কাচের বাক্স দেখলাম, একটা মানুষের আঙুল ফাঁক করা হাতের

| ৩৩
