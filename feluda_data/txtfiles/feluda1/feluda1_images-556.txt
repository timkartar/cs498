পকেটের ভিতর গুঁজে দিলাম ।

সাতটা বাজতে দশ মিনিটে আমরা কৈলাসের কাছে পৌঁছলাম । পশ্চিমের আকাশে
এখনও যথেষ্ট আলো রয়েছে, কারণ জুন মাসে এখানে সাড়ে ছটার পরে স্যাস্তি হয়।
যেদিকে পাহাড় আর গুহা সেদিকটা অন্ধকার হয়ে এসেছে, তবে আকাশে মেঘ নেই ।

আমরা কৈলাস থেকে ডানদিকে মোড় নিলাম | পরের গুহাটাই পনেরো নম্বর গুহা ।
দশাবতার গুহা | খাদের উপর থেকে এরই সামনে ফেলুদা নুড়ি পাথর ফেলেছিল ।

গুহার সামনে পাহারা নেই । আমরা দুজনে এগিয়ে গেলাম । প্রথমে একটা প্রকাণ্ড
চাতাল পেরিয়ে বেশ কয়েক ধাপ সিঁড়ি উঠে গুহার মধ্যে ঢুকলাম |

এটা নীচের তলা ৷ আমাদের যেতে হবে দৌতলায় । সঙ্গে টর্চ আছে, কিন্তু এখনও তার
প্রয়োজন হচ্ছে না। উত্তর-পশ্চিম কোণে দোতলায় ওঠার সিঁড়ি । আর কেউ গুহার মধ্যে
আছে কি না জানি না, তাই যতটা সম্ভব শব্দ না করে আমরা দোতলায় উঠতে লাগলাম ।

দেড়তলায় উঠে একটা খোলা জায়গা । সেখানে দেয়ালের গায়ে দেবদেবীর মূর্তি
রয়েছে । আরও খানিকটা উঠে গিয়ে আমরা তিন দিক বন্ধ একটা প্রকাণ্ড হল ঘরে
পৌছলাম। সারি সারি কারুকার্য করা থাম হলের ছাতটাকে মাথায় নিয়ে দাঁড়িয়ে আছে ।
উত্তর আর দক্ষিণের দেয়ালে আশ্চর্য সব পৌরাণিক দৃশ্য খোদাই করা |

ফেলুদার নির্দেশ অনুযায়ী আমরা দক্ষিণ-পূর্ব কোণের দিকে এগিয়ে চললাম | এদিকটা
ক্রমে আলো থেকে দূরে সরে এসেছে, তাই টর্চ ভ্রালতে হল | নিশ্চয় আর কেউ নেই, অন্তত
শত্রুপক্ষের কেউ নেই, না হলে ফেলুদা আমাদের আসতে বলত না-_এই ভরসাতেই আমরা
টর্চ জ্বেলেছি ! ওই ষে থামের ডানদিকের পিছনে দেখা যাচ্ছে অন্ধকার ঘুপচি কোণ ।

আমরা এগিয়ে গেলাম | নীচে সিঁড়ি ওঠার আগেই পা থেকে স্যান্ডাল খুলে নিয়েছিলাম,
এখন দেখছি পাথর বেশ ঠাণ্ডা | জায়গায় পৌছে আবার স্যান্ডাল পরে নিলাম । তেরোশো
বছর আগে পাহাড়ের গা কেটে তৈরি খোদাই করা পৌরাণিক দৃশ্যে ভরা গুহার ভেতর কী
ঘটনা ঘটতে যাচ্ছে তার কোনও ধারণা এখন পর্যন্ত করে উঠতে পারিনি ।

কতক্ষণ অপেক্ষা করতে হবে জানি না; একটানা দাঁড়িয়ে থাকলে পা ধরে যাবে বলে
আমরা দুজনেই গুহার কোণে দেয়ালে ঠেস দিয়ে বসেছি, এমন সময় একটি জিনিসে চোখ
পড়াতে বুকের ভিতরটা ধক করে উঠল ।

আমাদের সামনে হাত পাঁচেক দূরে একটা থামের পাশে আবছা অন্ধকারে একটা আলগা
জিনিস পড়ে আছে । একটা লাল রঙের জিনিস । আর তার তলায় চাপা দেওয়া একটা
চৌকো সাদা জিনিস |

লালমোহনবাবু ফিস ফিস করে বললেন, 'একটা কাগজ বলে মনে হচ্ছে 1,

দুজনে এগিয়ে গিয়ে যা দেখলাম তাতে মাথাটা বেশ কয়েকবার ঘুরে গেল, আর সেই সঙ্গে
রহস্যটাও আরও ভালভাবে জট পাকিয়ে গেল ।

তলার জিনিসটা কাগজই বটে, আর পেপার ওয়েট-্টা হল- ভুবনেশ্বরের যক্ষীর
মাথা !_-যেটা আজই সকালে মল্লিকের সুটকেস থেকে বেরিয়ে কুলকার্নির সিন্দুকে লুকিয়ে
ছিল।

অন্ধকার বেশ বেড়েছে, তাই কাগজের লেখাটা পড়তে আবার টর্চ জালতে হল | --

“মাথাটা আপনার কাছে রাখুন | চাইলে দিয়ে দেবেন |;

এটা ফেলুদা লালমোহনবাবুকে উদ্দেশ করে লিখেছে । লালমোহনবাবু ধরা গলায় “জয় মা
তারা” বলে মাথাটাকে দুহাতে তুলে নিয়ে বগলদাবা করে নিজের জায়গায় নিয়ে এলেন ।

৬৬৭
