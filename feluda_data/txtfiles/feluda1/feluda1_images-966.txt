ভুতের ভয় গেছে?

“টোট্যালি।?

ব্যাঙ ডাকছে। ঝিঝি ডাকছে। একটা ঝিঝি বোধহয় আমাদের পাশের কবরেই আস্তানা
গেড়েছে। চলন্ত মেঘের এক-একটা খণ্ড বোধহয় একটু বেশি ঘন বলেই অন্ধকারটা হঠাৎ-হঠাৎ
গাঢ় হয়ে উঠছে। তার ফলে সমাধিগুলো তালগোল পাকিয়ে চোখের সামনে একটা জমাট বাঁধা
অন্ধকার ছাড়া আর কিছুই দেখা যাচ্ছে না। আবার যেই চাঁদ বেরোচ্ছে অমনি সমাধিগুলোর এক
পাশে আলো পড়ে সেগুলো পরস্পর থেকে আলগা হয়ে যাচ্ছে।

ফেলুদা পকেট থেকে চিকলেট বার করে আমাদের দিয়ে নিজে দুটো মুখে পুরল।

গাড়ির শব্দ ক্রমেই কমে আসছে। এক দুই তিন করে সেকেন্ড গুনে হিসাব করে দেখলাম
একটানা প্রায় আধ মিনিট ধরে ব্যাও ঝিঝি আর দমকা হাওয়ায় পাতার সরসর ছাড়া আর কোনও
শব্দ শোনা যাচ্ছে না।

“মিভনাইট', চাপা স্বরে লালমোহনবাবু বললেন।
_ মিডনাইট কেন বললেন? আমি দু মিনিট আশে হাত বাড়িয়ে আমার রিস্টওয়াচে চাঁদের
আলো ফেলিয়ে দেখেছি বেজেছে এগারোটা পঁচিশ। জিজ্ঞেস করাতে বললেন, 'না, এমনি
বলছি। মিডনাইটের একটা বিশেষ ইয়ে আছে তো!

ণকী ইয়ে?
. “গোরস্থানে মিডনাইট তো!-_তার একটা বিশেষ ইয়ে আছে। কোথায় যেন পঁড়িচি।,

“তখনই ভূত বেরোয়?”

লালমোহনবাবু কয়েকবার “এক্স' “এক্স” বলে শেষের বার এক্স-এর “স'্টাকে সাপের মতো
কিছুক্ষণ টেনে রেখে চুপ মেরে গেলেন। আমার পাশে একটা প্রায়-শোনা-যায়-না খচ শব্দ থেকে
বুঝলাম ফেলুদা হাতের আড়ালে দেশলাই জ্বালাল। তারপর হাতের আড়ালেই একটা চারমিনার
ধরিয়ে হাতের আড়ালেই টান দিয়ে ধোঁয়া ছাড়ল।

আকাশে মেঘ বাড়ছে। গাড়ির আওয়াজ হাঁওয়া। হাওয়ার আওয়াজ হাঁওয়া। সব সাড়া, সব
শব্দ শেষ। কাছের ঝিঝি ঠাণ্ডা। আমার শরীর ঠাণ্ডা, গলা শুকনো। ঠোঁট চেটে ঠোঁট ভিজল না।

চী-এর পরে একগাদা ঝ-ফলা দিয়ে একটা প্যাঁচা ডেকে উঠল। এক সঙ্গে দুটো থাপ্সড়ের
আওয়াজে বুঝলাম লালমোহনবাবু হাত দিয়ে হাইস্পিডে কান ঢাকলেন! ফেলুদা ধীরে ধীরে

দাঁড়াল।

একটা গাড়ি থেমেছে। কতদৃরে, সেটা এত রাত্রে বোঝা যাবে না। দরজা বন্ধর শব্দ। মন
বলছে শব্দটা উত্তরে পার্ক স্ত্রিট থেকে নয়, পশ্চিমের রডন স্ট্রিট থেকে। ওদিকে গেট নেই,
পাঁচিল আছে; পাঁচিলের উপর কাচ বসানো।

আমাদের চোখ তবু লোহার গেটের দিকে। লাল্মমোহনবাবু মুখ খুলতে যাচ্ছিলেন, ফেলুদা
আমার কাঁধের উপর দিয়ে হাত বাড়িয়ে ওর কাঁধে চাপ দিয়ে থামিয়ে দিল।

কিন্ত কেউ তো আসছে না গেটের দিকে।

হয়তো গাড়ি অন্য কোথাও অন্য কারণে থেমেছে। কত.বাড়ি তো রয়েছে চারপাশে। হয়তো
কেউ নাইট-শো! দেখে ফিরল। আশা করি তাই; তা হলে আর এ-গাড়িটা নিয়ে ভাববার কিছু
থাকে না।

ফেলুদা কিন্তু সটান দাঁড়িয়ে আছে, পিছনের দেয়ালের সঙ্গে সেঁধিয়ে। তার সামনেই একটা
থাম। চারিদিকে বাদুড়ে অন্ধকার। কেউ দেখতে পাবে না আমাদের।
' কিন্তু আমরা তাদের দেখব কী করে? যদি তারা এসে থাকে?

দেখবার দরকার নেই। একটু পরেই সেটা বুঝতে পারলাম। চোখের দরকার নেই। কাজ
৬৩৪
