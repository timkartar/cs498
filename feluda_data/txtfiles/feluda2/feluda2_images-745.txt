তিনজন গিয়ে ডিনার সারলাম । বয় খন অডরি নিতে এল, তখন লালমোহনবাবু হঠাৎ
ভীষণ তেজের সঙ্গে টেবিলের উপর একটা ঘুঁষি মেরে একটা গোলমরিচদান উলটে দিয়ে
বললেন, তিনি আরমাডিলোর ডিমের ডালনা খাবেন । তখন ফেলুদার তাঁকে বুঝিয়ে বলতে
হল যে, যাদের কাছে ওঁর অসুখের কথাটা বলা হয়েছে, শুধু তাদের সামনেই এই ধরনের
ব্যবহার চলতে পারে, অন্য সময় নয় । বিশেষ করে ভায়োলেন্সটা যার-তার সামনে দেখাতে
গেলে হয়তো লালমোহন্বাবুকেই প্যাদানি খেতে হবে ।

“তা বটে ; বললেন লালমোহনবাবু ৷ “তবে অপর্চুনিটি পেলে কিন্তু ছাড়ব না ।?

পরদিন ভোরে উঠতে হবে বলে আমরা খাওয়ার পর্ব শেষ করেই রেস্ট হাউসে চলে
এলাম । কেউ কোনও হুম্কি চিঠি দিয়ে যায়নি তো এই ফাঁকে ? আমাদের আবার এই
'জিনিসটার একটা ট্র্যাডিশন আছে । কিন্তু না; এদিক ওদিক দেখেও তেমন কিছু পেলাম
না।

আমাদের দুটো ঘর পরেই যে পবনদেও তার দুই বন্ধু আর মিঃ গিরিধারীকে নিয়ে
পানীয়ের সদ্যবহার করছেন, সেটা গেলাসের টুং টাং আর দমকে দমকে হাসি থেকেই বুঝতে
পারছিলাম |

লালমোহনবাবু তাঁর বালিশে মাথা দিয়ে বললেন, “একটা কথা কিন্তু বলতেই হবে
ফেলুবাবু_সে দিন আপনার ঘরে বসে পুরী সাহেব ছোঁটকুমার সম্বন্ধে যাই বলে থাকুন না
কেন, আমার কিন্তু ভদ্রলোককে বেশ মাই ডিয়ার বলেই মনে হচ্ছে ।'

ফেলুদা বলল, প্রকৃতি কিন্তু অনেক হিংস্র প্রাণীকেই সুন্দর করে সৃষ্টি করেছে। বাংলার
বাঘের চেয়ে সুন্দর কোনও প্রাণী আছে কি ? ময়ূরের ঠোকরানিতে যে কী তেজ আছে, তা
তো আপনি জানেন । জানেন না £

লালমোহনবাবু তাঁর জ্যালার্ম ক্লুকের চাবিটায় একটা মোচড় দিয়ে, চোখে একটা হিংস্র
উন্মাদ ভাব এনে বললেন__“পোপোক্যাটাপেটাপোটোপুলটিশ !

৪

আমরা ঠিক সাড়ে পাঁচটার সময় ট্যাক্সির সামনে গিয়ে হাঁজির হলাম । যোগীন্দররাম তার
আগেই রেডি । আমাদের গাড়ির কাছেই পবনদেওর আমেরিকান গাড়িতে মাল তোলা
হচ্ছে। ও গাড়ি আধ ঘণ্টার আগে বেরোতে পারবে বলে মনে হয় না । তবে এও ঠিক যে,
মাঝপথে ও আমাদের ছাড়িয়ে যাবে ।

ট্যান্সিতে যখন উঠতে যার, তখন ছোটকুমার হঠাৎ আমাদের দিকে এগিয়ে এলেন ।
বোঝাই যাচ্ছে কিছু বলার আছে ।

ভদ্রলোক ফেলুদাকে উদ্দেশ করে বললেন, “কাল রাত্রে মিঃ গিরিধারী নেশার ঝোঁকে
আপনার আসল পরিচয়টা আমাদের দিয়ে দিয়েছেন । আমি আপনাকে একটা সোজা প্রশ্ন
করতে চাই |”

বলুন |;

উমাশঙ্কর কাকা কি আমার উপর চোখ রাখার জন্য আপনাকে এ কাজে বহাল
করেছেন £%

“তিনি যদি সেটা করেও থাকতেন, বলল ফেলুদা, "সেটা আমি নিশ্চয়ই আপনার কাছে
প্রকাশ করতাম না, কারণ সেটা নীতিবিরুদ্ধ এবং বোকামি হত । তবে আমি আপনাকে বলেই

দিচ্ছি আসলে আমি মিঃ পুরীর হয়ে কিছু করছি না। আমাদের এখানে আসার প্রধান
২৭৪

 
