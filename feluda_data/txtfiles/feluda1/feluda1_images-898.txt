ফেলুদার দিকে জিজ্ঞাসু দৃষ্টিতে চাইলেন। “গোরস্থানে...?

“আমিও আপনাকে ঠিক ওই প্রশ্নই করতে যাচ্ছিলাম,” ফেলুদা হেসে বলল, “আপনি বোধহয়
প্রাচীন কলকাতার ইতিহাস নিয়ে পড়াশুনো করছেন?

ভদ্রলোক দীর্ঘশ্বাস ফেললেন।

করছিলাম তো বটেই- কিন্তু যা ঘা খেলাম! মনে হয় পবনদেব চাইছেন না আমি এ নিয়ে
বেশি ঘাঁটা্থাটি করি।'

“বিচিত্রপত্র কাগজে যে লেখাটা-_"

“ওটা আমারই। মনুমেন্ট তো? আমারই। আরও লিখেছি দু-একটা এখানে সেখানে। চাকরি
করতাম, গত বছর রিটায়ার করেছি। কিছু তো একটা করতে হবে! ছাত্র ছিলাম ইতিহাসের।
ছেলেবেলা থেকেই ওদিকটায় ঝোঁক। কলেজে থাকতে বাগবাজার থেকে হেঁটে দমদম যাই
ক্লাইভ সাহেবের বাড়ি দেখতে। দেখেছেন? এই সেদিন অবধি ছিল-_একতলা বাংলো টাইপের
বাড়ি, সামনে ইস্ট ইন্ডিয়া কোম্পানির কোট-অফ-আর্মস।”

“আপনি প্রেসিডেন্সিতে পড়েছেন?

খাটের ডান পাশেই টেবিল, আর তার দু-হাত উপরেই দেয়ালে একটা বাঁধানো এপ ছবিতে
লেখা__

“চ795105110% 001155৩ /১1810171 /53500180101 1953.

শুধু আমি কেন, বললেন নরেন বিশ্বাস, আমার ছেলে, ভাই, বাপ, ঠাকুর্দা সবাই
প্রেসিডেন্সির ছাত্র। ওটা একটা ফ্যামিলি ট্রাডিশন। এখন বলতে লজ্জা করে-_আমরা সোনার
মেডেল পাওয়া ছাত্র__গিরীন, আমি, দুজনেই!”

“কেন, লজ্জী“কেন!?

“কী আর করলুম বলুন জীবনে? আমি গেলাম চাকরিতে, গিরীন গেল ব্যবসায়। কে আর
চিনল আমাদের বলুন?

ফেলুদা এগিয়ে গিয়েছিল ছবিটা দেখতে। এবার তার দৃষ্টি নামল নীচের দিকে। টেবিলের
উপর একটা নীল খাতা। সেটার প্রথম পাতাটা খোলা রয়েছে, দেখে বোঝা যাচ্ছে একটা লেখা
শুরু হয়ে আট-দশ লাইনের বেশি এগোয়নি।

“আপনার নাম কি নরেন্দ্রনাথ না নরেন্দ্রমোহন?

“আজ্ঞে?

ভদ্রলোক বোধহয় একটু অন্যমনস্ক হয়ে পড়েছিলেন। ফেলুদা আবার প্রশ্নটা করল।
ভদ্রলোক একটু হেসে একটু যেন অবাক হয়ে বললেন, 'নরেন্দ্রনাথ বলেই তো জানি। কেন,
আপনার কি সন্দেহ হচ্ছে?

“আপনার ভিজিটিং কার্ডে দেখলাম এন এম বিশ্বাস রয়েছে।?

"ও হো! ওটা তো ছাপার ভূল। কাউকে কার্ড দেবার আগে ওটা কলম দিয়ে শুধরে দিই।
অবশ্য নতুন কার্ড ছাপিয়ে .নেওয়া উচিত ছিল, কিন্তু গাফিলতি করে আর করিনি। আর সত্যি
বলতে কী, আমাদের আর ভিজিটিং কার্ডের কী প্রয়োজন বলুন। ইদানীং মিউজিয়ম-
টিউজিয়মের কর্তা-ব্যক্তিদের সঙ্গে একটু দেখা-টেখা করতে হচ্ছিল তাই ব্যাগে কয়েকটা ভরে
নিয়েছিলাম। ভাল কথা-_আপনিও কি ওই গোরস্থান নিয়ে লিখবেন-টিখবেন নাকি? আশা করি
না! আপনার মতো ইয়াং রাইভ্যালের সঙ্গে কিন্তু পেরে উঠব না,

ফেলুদা যাবার জন্য উঠে পড়ে বলল, “আমি লিখিটিখি না_ শুধু জেনেই আনন্দ। ভাল
কথা-_একটা অনুরোধ আছে। পুরনো কলকাতা নিয়ে পড়াশুনা করতে গিয়ে যদি গডউইন
পরিবারের কোনও উল্লেখ পান তা হলে অনুগ্বহ করে জানালে উপকার হবে।'

৬০১
