আমি ফেলুদার কথা মতোই সংকেতটা গোড়ায় দিচ্ছি বটে, কিন্তু এটাও বলে দিচ্ছি যে
মাথা খাটিয়ে বোধহয় বিশেষ লাভ হবে না, কারণ সংকেতটা সহজ নয় । ফেলুদাকে অবধি
প্যাঁচে ফেলে দিয়েছিল । অবিশ্যি ও বুঝিয়ে দেবার পর ব্যাপারটা আমার কাছেও বেশ সহজ
বলেই মনে হয়েছিল ।

এত দিন ফেলুদার সব লোমহর্ষক আযাওভেঞ্চারগুলো লেখার সময় আসল লোক আর
আসল জায়গার নাম ব্যবহার করে এসেছি, এবার একজন বারণ করায় সেটা আর করছি না ।
নকল নামের ব্যাপারে অবিশ্যি ফেলুদার সাহায্য নিতে হয়েছে । ও বলল, "জায়গাটা য়ে
ভুটান-সীমানার কাছে সেটা বলতে কোনও আপত্তি নেই । নামটা করে দে লক্ষ্পণবাড়ি। যে
ভদ্রলোক গল্পের প্রধান চরিত্র, তার পদবিটা সিংহ্রায় করতে পারিস | ও নামের জমিদার এ
দেশে অনেক ছিল, আর তাদের মধ্যে অনেকেরই আদি নিবাস ছিল রাজপুতানায়, অনেকেই
বাংলাদেশে এসে তোডরমল্লের মোগল সৈন্যের হয়ে পাঠানদের সঙ্গে যুদ্ধ করে শেষে
বাংলাদেশেই বসবাস করে একেবারে বাঙালি বনে গিয়েছিল ।*

আমি ফেলুদার ফরমাশ মতোই ঘটনাটা লিখছি । নামগুলোই শুধু বানানো, ঘটনা সব
সত্যি | যা' দেখেছিলাম, যা শুনেছিলাম, তার বাইরে কিছুই লিখছি না ।

ঘটনার আরম্ভ কলকাতায় । ২৭ মে, রবিবার, সকাল সাড়ে ন্টা । তাপমাত্রা একশো
ডিগ্রি ফারেনহাইট । গরমের ছুটি চলেছে। ফেলুদা কলকাতাতেই ফরডাইস লেনে একটা
খুনের ব্যাপারে অপরাধীকে একটা আলপিনের ক্লু-এর সাহায্যে ধরে দিয়ে বেশ নাম-টাম কিনে
দু পয়সা কামিয়ে ঝাড়া হাত-পা হয়ে একটু বিশ্রাম নিচ্ছে, আমি আমার ডাকটিকিটের
আ্যালবামে কয়েকটা ভুটানের স্ট্যাম্প আটকাচ্ছি, এমন সময় জটায়ুর আবিভবি |

রহস্য-রোমাঞ্চ উপন্যাস লেখক লালমোহন গাঙ্গুলী ওরফে জটায়ু আজকাল মাসে অন্তত দু
বার করে আমাদের বাড়িতে আসেন । ওর বইয়ের ভীষণ কাটতি, তাই রোজগারও হয়
ভালই ৷ সেই নিয়ে ভদ্রলোকের বেশ একটু দেমাকও ছিল, কিন্তু ধেদিন থেকে ফেলুদী ওঁর
গল্পের নানারকম তথ্যের ভুল দেখিয়ে দিতে শুরু করেছে, সেদিন থেকে লালমোহনবাবু ওকে
বিশেষ সমীহ করে চলেন, আর নতুন কিছু লিখলেই ছাপার আগে ফেলুদাকে দেখিয়ে নেন।

এবার কিন্তু হাতে কাগজের তাড়া নেই দেখে বুঝলাম, ওর আসার কারণটা অন্য ।
ভদ্রলোক থরে ঢুকেই সোফায় বসে পকেট থেকে একটা সবুজ তোয়ালের টুকরো বার করে
ঘাম মুছে ফেলুদার দিকে না তাকিয়ে বললেন, “জঙ্গলে যাবেন &

ফেলুদা তক্তাপোশের উপর কাত'হয়ে শুয়ে থর হাইয়ারডালের লেখা “আকু-আকু" বইটা
পড়ছিল ; লালমোহনবাবুর কথায় কনুইয়ে ভর করে খানিকটা উঠে বসে বলল, “আপনার
জঙ্গলের ডেফিনিশনটা কী %

“একেবারে সেন্ট পারসেন্ট জঙ্গল | যাকে বলে ফরেস্ট |”

“পশ্চিম বাংলায় £

ইয়েস স্যার |”

“সে তো এক সুন্দরবন আর তেরাই অঞ্চল ছাড়া আর কোথায়ও নেই। সব তো কেটে
সাফ করে দিয়েছে ।”

“মহীতোষ সিংহরায়ের নাম শুনেছেন ”

প্রশ্ন করেই লালমোহনবাবু একটা মেজাজি হাসিতে তাঁর ঝকঝকে দাঁতের প্রীয় চব্বিশটা
এক সঙ্গে দেখিয়ে দিলেন । মহীতোষ সিংহরায়ের নাম আমিও শুনেছি । ফেলুদার কাছে গর
একটা শিকারের বই আছে__ সে নাকি দারুণ বই ।

“তিনি তো উড়িষ্যা না আসাম না কোথায় থাকেন না £
৬৭০
