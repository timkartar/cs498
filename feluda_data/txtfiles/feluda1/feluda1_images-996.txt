৪

রাজরাপ্লা হাজারিবাগ থেকে আশি কিলোমিটার । ৪৮ কিলোমিটার গিয়ে রামগড় পড়ে,
সেখান থেকে বাঁয়ে রাস্তা ধরে গোলা বলে একটা জায়গা হয়ে ভেড়া নদী পর্যস্ত গাড়ি যায় ।
নদী হেঁটে পেরিয়ে খানিকদূর গিয়েই রাজরাপ্লা ।

শঙ্করলাল মিশ্রের গাড়ি নেই। তিনি আমাদের গাড়িতেই এলেন । দুজন বেয়ারাকেও
নেওয়া হয়েছে পিকনিকের দলে, তাদের একজন হল বুড়ো নূরমহম্মদ, যে মহোশবাবুর
ওকালতির জীবনের শুরু থেকে আছে। অন্য জন হল ষণ্ডা মাকাঁ জগৎ সিং, যার জিম্মায়
রয়েছে অরুণবাবুর বন্দুক আর টোটার বাক্স ।

মিঃ মিশ্রকে দেখেই বেশ ভাল লেগেছিল, তার সঙ্গে কথা বলে আরও ভাল লাগল।
ভদ্রলোকের জীবনের ঘটনাও শোনবার মতো । শঙ্করলালের বাবা দীনদয়াল মিশ্র ছিলেন
মহেশবাবুর দারোয়ান । আজ থেকে পঁয়ত্রিশ বছর আগে, যখন শঙ্করলালের বয়স
চার-_দীনদয়াল নাকি একদিন হঠাৎ নিখোঁজ হয়ে যায়। দুদিন পরে এক কাঠুরে তার
মৃতদেহ দেখতে পায় মহেশবাবুর বাড়ি থেকে প্রায় সাত-আট মাইল দূরে একটা জঙ্গলের
মধ্যে । কোনও জানোয়ারের হাতে তার মৃত্যু হয়েছে তাতে সন্দেহ নেই, কিন্তু দীনদয়াল ওই
জঙ্গলে কেন গিয়েছিল সেটা জানা যায়নি । একটা পুরনো শিবমন্দির আছে সেখানে, কিন্তু
দীনদয়াল কোনওদিন সেখানে যেত না ।

এই ঘটনার পর থেকে নাকি মহেশবাবুর ভীষণ মায়া পড়ে যায় বাপহারা চার বছরের শিশু
শঙ্করলালের উপর | তিনি শঙ্করলালকে মানুষ করার ভার নেন । শঙ্করলালও খুব বুদ্ধিমান
ছেলে ছিল; পরীক্ষায় বৃত্তি পায়, বি এ পাশ করে রাঁচিতে শঙ্কর বুক স্টোর্স নামে একটা
বইয়ের দোকান খোলে । হাজারিবাগে ব্রাঞ্চ আছে, দু জায়গাতেই যাতায়াত আছে
ভদ্রলোকের ।

এই খবরটা শুনে অবিশ্যি লালমোহনবাবু জিজ্ঞেস করার লোভ সামলাতে পারলেন না এই
বইয়ের দৌকানে বাংলা বইও পাওয়া যায় কি না। ণনিশ্চয়ই', বললেন শঙ্করলাল, “আপনার
বইও বিক্রি করেছি আমরা 17

ফেলুদা সব শুনে বলল, “মহেশবাবুর দ্বিতীয় ছেলে তা হলে আপনারই বয়সী ছিলেন %
এক ক্লাসেই পড়েছি, যদিও কলেজের পড়াটা ওরা তিন ভাই-ই করেছে কলকাতায় ওদের এক
জ্যাঠামশাইয়ের বাড়িতে থেকে । বীরেনের পড়াশুনায় মন ছিল না। সে ছিল বেপরোয়া,
রোম্যান্টিক প্রকৃতির ছেলে । উনিশ বছর বয়সে বাড়ি ছেড়ে চলে যায় |”

ফেলুদা বলল, “মহেশবাবু কি সাধুসংসর্গ-উর্গ করেন নাকি ?

“আগে করতেন না মোটেই, তবে গর জীবনে অনেক পরিবর্তন হয়েছে । আমি যদিও
দেখিনি, তবে শুনেছি এককালে মিলিটারি মেজাজ ছিল, প্রচুর মদ্যপান করতেন | সব ছেড়ে
দিয়েছেন । সাধুসঙ্গ না করলেও, আমার বিশ্বীস আজ রাজরাপ্লায় পিকনিকের কারণ ছিন্নমস্তার
মন্দির |;

“এটা কেন বলছেন £

“উনি বাইরে বিশেষ প্রকাশ করেন না, কিন্তু আমি এর আগেও কয়েকবার রাজরাপ্না গিয়েছি
ওঁর সঙ্গে । মন্দিরের সামনে এলে ওঁর মুখের ভাব বদলে যায় এটা লক্ষ করেছি।'

"অতীতে কি এমন কোনও ঘটনা ঘটে থাকতে পারে যার ফলে এটা হওয়া সম্ভব ?

“সেটা আমি বলতে পারব না । ভুলে যাবেন না, আমি ছিলাম ওর দারোয়ানের ছেলে ।:
৬৬০
