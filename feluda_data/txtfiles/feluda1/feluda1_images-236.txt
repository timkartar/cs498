চলে- চারিদিকের দৃশ্য দার্জিলিং-এর চেয়ে কোনও অংশে কম সুন্দর নয় ।

সকালের রোদ এখন আর নেই। হোটেলে থাকতেই মেঘ উঠে আকাশ ছেয়ে
ফেলেছে । তাতে অবিশ্যি এক হিসেবে ভালই, কারণ গরমের কোনও সম্ভাবনা নেই।
কিছুদিন আগের দুর্ঘটনীর জন্যেই বৌধহয়, আমাদের ড্রাইভার খুব সাবধানে জিপ চালাচ্ছিল ।
সামনের সিটে ড্রাইভারের পাশে বসেছি আমি আর ফেলুদা । পিছনের দুটো সিটে মুখোমুখি
বসে আছে হেলমুট উঙ্গার আর নিশিকান্ত সরকার ৷ হেলমুটের পায়ের ব্যথাটা নাকি সেরে
গেছে। ওর কাছে নাকি কী জামনি মলম ছিল, তাতেই কাজ দিয়েছে । নিশিকাত্তবাবুর
ভয়ের ভাবটা বোধহয় কেটে গেছে, কারণ এখন উনি গুনগুন করে হিন্দি ফিল্মের গানের সুর
ভাঁজছেন | গ্যাংটক শহর এখন আমাদের উলটোদিকের পাহাড়ের গায়ে বিছিয়ে আছে ।
মনে হয় শহরটাকে আর খুব বেশিক্ষণ দেখা যাবে না, কারণ নীচের উপত্যকা থেকে কুয়াশা
উঠতে শুরু করেছে উপরের দিকে ।

ফেলুদা এখন পর্যন্ত একটাও কথা বলেনি । সেটা আশ্চর্য না। আমি জানি ওর মাথার
ভিতর এখন সেই ছটা প্রশ্নের উত্তর বার করার প্রচণ্ড চেষ্টা চলেছে । নেহাত কাল কথা দিয়ে
ফেলেছিল তাই, তা না হলে ও এখন হোটেলের ঘরে বসে নীল খাতায় হিজিবিজি লিখত আর
হিসেব করত ।

বাইরের ঠাণ্ডা থেকে বেশ বুঝতে পারছি যে আমরা এখন বেশ হাইটে উঠে গেছি।
সামনে একটা মোড় । ড্রাইভার জিপে হর্ন দিতে দিতে সেটা ঘুরতেই দেখলাম সামনে রাস্তার
দু ধারে ঘরবাড়ি দেখা যাচ্ছে । আর দেখা যাচ্ছে বাঁশের এক খুঁটির সঙ্গে আরেক খুঁটিতে বাঁধা
দড়িতে টাঙানো সারি সারি রং-বেরঙে্র চারকোনা নিশান । এই নিশানগুলো টাঙিয়ে দিয়ে
তিববতিরা নাকি অনিষ্টকারী প্রেতাত্থাদের দূরে সরিয়ে রাখে। কাছ থেকে দেখলে বোঝা যায়
প্রত্যেকটা নিশানে নকশা করা আছে ।

একটা ক্ষীণ শব্দ অনেকক্ষণ থেকেই কানে আসছিল । এবার সেটা ক্রমশ জোর হতে
আরম্ত করল । ভোঁ ভোঁ ভো ভোৌঁ গুরুগন্তীর শিঙার শব্দ, আর তার সঙ্গে থেকে থেকে ঝম্‌
ঝম্‌ করে কাঁসা বা পিতলের ঝাঁঝের আওয়াজ, আর চড়া বেসুরো সানাইয়ের মতো
আওয়াজ । এটাই বৌধহয় তিব্বতি নাচের বাজনা! ।

রাস্তাটা গিয়ে এক জায়গায় থেমে গেছে । তারপরে রয়েছে একটা বড় গ্যারাজ গোছের
ঘর, যাতে কয়েকটা জিপ রয়েছে, আর বাঁ দিকে রয়েছে কিছু দোকান | রাস্তার দু ধারেও
কয়েকটা জিপ আর স্টেশন ওয়াগন দাঁড়িয়ে আছে, আর চারিদিকে ঘোরাফেরা করছে নানান
রঙের পোশাক পরা ছেলেমেয়ে বুড়ো-বুড়ির দল |

আমাদের জিপটা রাস্তার ডান দিকে একটা প্রকাণ্ড গেটের সামনে গিয়ে দাঁড়াল | বুঝলাম
এটাই রুমটেক মঠের ফটক । নিশিকান্তবাবু বোধহয় হেলমুটের খাতিরেই ইংরেজিতে
বললেন, “দ্য লামাজ আর ড্যা- মানে ড্যানসিং 1” আমরা চারজনে গাড়ি থেকে নামলাম ।

গেটের ভিতর ঢুকে দেখি সামনে একটা বিরাট খোলা উঠোন | সেটাকে একটা প্রকাণ্ড
সাদা চাঁদোয়া দিয়ে ঢাকা হয়েছে; তাতে আবার গাঢ় নীল রঙের নকশা করা । এত সুন্দর
চাঁদোয়া আমি কক্ষনও দেখিনি | চাঁদোয়ার নীচে উঠোনের মেঝেতে লোকেরা সব ভিড করে
বাবু হয়ে বসেছে, আর পিছন দিকে একটা প্রকাণ্ড নকশা করা পদরি সামনে আট-দশ জন
লোক ঝলমলে পোশাক আর বীভৎস সব মুখোশ পরে ঘুরে ঘুরে দুলে দুলে নাচছে ।
বাজিয়ের দল লাল পোশাক পরে বসেছে নাচিয়েদের ডান দিকে । শিঙাগুলোতে সবচেয়ে
গম্ভীর আওয়াজ হচ্ছে । সেগুলো প্রায় পাঁচ-ছ হাত লম্বা । আর সেগুলো বাজাচ্ছে আট-দশ

বছর বয়সের ছেলেরা ৷ সব মিলিয়ে একটা অদ্ুত থমথমে অথচ জমকালো ব্যাপার । এমন
৬৪৮
