৮

লালমোহনবাবু ডিনারে বিশেষ সুবিধে করতে পারলেন না, কারণ ওর নাকি একদম খিদে
নেই । ফেলুদা বলল তাতে কিছু এসে যাবে না, কারণ দুপুরে কপার চিমনিতে পেট পুজোটা
ভালই হয়েছে। সত্যি বলতে কী, আমাদের মধ্যে লালমোহনবাবুই সবচেয়ে বেশি
খেয়েছিলেন ।

খাওয়ার পর গতকাল তিনজনেই বেরিয়ে গিয়ে পান কিনেছিলাম । আজ লালমোহনবাবু
কিছুতেই বেরোতে চাইলেন না । বললেন, “ওই ভিড়ের মধ্যে কে যাচ্ছে মশাই ? সান্যালের
লোক নিঘতি হোটেল ওয়াচ করচে, বেরোলেই চাকু |”
আর বার বার খালি বলতে লাগলেন, “কী কুক্ষণেই বইয়ের প্যাকেটটা নিয়েছিলাম |” ক্রমে
বর্তমান সংকটের মূল কারণ খুঁজতে খুঁজতে “কী কুক্ষণেই হিন্দি ছবির জন্য গল্প লিখেছিলাম",
আর সব শেষে “কী কুক্ষণেই রহস্য উপন্যাস লিখতে শুরু করেছিলাম" পর্যন্ত চলে গেলেন ।

“আপনার একা শুতে ভয় করবে না তো ফেলুদা পান বিলি করে জিজ্ঞেস করল ।
লীলমোহনবাবু কোনও উচ্চবাচ্য করছেন না দেখে ফেলুদা আশ্বাস দিয়ে বলল, “আমাদের ঘর
থেকে বেরিয়েই প্যাসেজের ধারে একটা ছোট্ট ঘর আছে দেখেছেন তো ? ওখানে সব সময়
বেয়ারা থাকে । হোটেলে সারা রাত কেউ না কেউ জেগে থাকে । এ তো আর শিবাজী
কাস্ল না।”

শিবাজী কাস্ল নামটা শুনে লালমোহনবাবু আরেকবার শিউরে উঠলেন, কিনতু শেষ পর্য
মনে সাহস এনে দশটা নাগাদ গুভনাইট করে নিজের'ঘরে চলে গেলেন ।

সারা দিন বন্ধে চষে বেড়ানোর চেয়েও পুলকবাবুর ছবির অর্ধেক দেখে অনেক বেশি
কাহিল লাগছিল, তাই জটায়ু চলে যাবার মিনিট দশেকের মধ্যেই শুয়ে পড়লাম । ফেলুদা যে
এখন শোবে না, সেটা জানি । ওর নোটবুকটা খাটের পাশেই টেবিলের উপর রাখা রয়েছে,
সারা দিন খেপে খেপে তাতে অনেক কিছু লেখা হয়েছে, হয়তো আরও কিছু লেখা হবে ।

আমি অনেক দিন চেষ্টা করেছি রাত্রে বিছানায় শুয়ে চোখ বুজে খেয়াল রাখতে ঠিক কোন
অজান্তেই এসে গেছে । আজও কখন ঘুমিয়েছি সেটা টের পাইনি । ঘুমটা ভাঙল দরজায়
ঘন ঘন ধাকা, আর সেই সঙ্গে বোতাম টেপার চ্টা শব্দে। উঠে দেখি, ফেলুদার ল্যাম্প
তখনও জ্বলছে আর বালিশের পাশে রাখা আমার ঘড়িতে বলছে পৌনে একটা | ফেলুদা
দরজা খুলতেই হুমড়ি দিয়ে প্রবেশ করলেন জটাযু।

লালমোহনবাবু হাঁপালেও তিনি যে খুব ভয় পেয়েছেন সেটা কিন্তু মনে হল না, আর
যে-কথাটা বললেন ঘরে ঢুকেই, সেটাও ভয়ের কথা নয় ।

“কেলেঙ্কারিয়াস ব্যাপার মশাই ॥

“আগে খাটে এসে বসুন”, বলল ফেলুদা ।

“দুর মশাই, বসব কী-_এই দেখুন- কাঠমাণ্ুর কী মহামূল্য ধনরত্ব আমার হাত দিয়ে
পাচার-করা হচ্ছিল | ৃ

লালমোহনবাবু ফেলুদার সামনে যেটা এগিয়ে ধরলেন, সেটা একটা বই। ইং্রিজি বই,
আর নাম-করা বই; ল্যাক্সডাউনের মোড়ের দোকানে একটা রাখা ছিল, সে দিনও দেখেছি ।

৫৪০
