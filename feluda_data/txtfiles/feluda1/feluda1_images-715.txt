১১

বিজয়া দশমী, রাত পৌনে দশটা । ঘোষালবাড়ির একতলার বৈঠকখানা ৷ যাঁরা ঘরে
রয়েছেন তাঁরা হলেন-__গোয়েন্দা প্রদোষ মিত্তির, লালমোহন গাঙ্গুলী, সাব-ইনসপেক্টর
সিংহ, আর আরও সব যাঁরা বাইরে থেকে এসেছেন যাঁদের নাম জানি না, আর
আমি-_তপেশরঞ্জন মিত্র । এ ছাঁড়া ঘরের দরজার বাইরে থেকে উকি মারতে দেখছি
তিনজন লোককে_ দারোয়ান ত্রিলোচন পাণ্ডে, বেয়ারা বৈকুষ্ঠ আর বুড়ো চাকর ভরদ্বাজ |

কোলাকুলি শেষ, মিষ্টি শেষ_অস্তত প্লেটে শেষ, যদিও কারুর কারুর চোয়াল এখনও
নড়ছে । যেমন ফেলুদার | ঠাকুর ভাসান হয়ে যাবার পর বাড়ির লৌকের মন খারাপ হয়ে
যায় ; এখানেও তাই হয়েছিল ৷ কিন্তু এখন আবার এক ঠাকুর চলে গিয়ে আরেক ঠাকুর
ফিরে পাবার আশায় সকলের মুখেই বেশ একটা হাসিহাসি উত্তেজনার ভাব ৷ এটা বলে রাখি
যে গণেশ পাওয়া গেছে কি না সেটা কিন্তু এখনও জানা যায়নি ৷ যেটা জানা গেছে সেটা হল
মছলিবাবার ঘটনা । আজ বিকেল চারটের সময় ভক্তের দল আসার আধ ঘণ্টা আগে
আসলে ছিলেন সেই রায়বেরিলির জেল থেকে পলাতক জালিয়াত | তা ছাড়াও তিনি ছিলেন
ম্গানলালের একজন স্যাঙাৎ | তার আসল নাম নাকি পুরন্দর রাউত, বাড়ি পূর্ণিয়া। লোকটা
অনেকদিন কলকাতায় ছিল, মনুমেন্টের তলায় হাত সাফাইয়ের খেলা দেখানো থেকে শুরু
করে অনেক রকমের অদ্ভুত কাজ করে শেষটায় জালিয়াতি ধরে । আযারেস্টের এক ঘণ্টার
মধ্যে বেঙ্গলি ক্লাবের কাছ থেকে ধার করা মেক-আপের সরঞ্জামের সাহায্যে মছলিবাবার
চেহারা নিয়ে ফেলুদা ভক্তদের সামনে হাজির হয় । তার আগেই অবিশ্যি পুরন্দর রাউত
পুলিশের চাপে পড়ে সব কথা ফাঁস করে দিয়েছিল । আজ গঙ্গার ঘাটে যে দুর্ধর্ষ নাটকটা
মগনলাল প্ল্যান করেছিল সেটাও পুরন্দর বলে দিয়েছিল । আসলে মছলিবাবাকে মগনলালই
খাড়া করেছিল | তার পিছনে যে কী. সাংঘাতিক শয়তানি ফন্দি ছিল সেটা পরে ফেলুদার
কথা থেকে জানা যায় ।

সবাই সুখ বন্ধ করে উদ্ত্রীব হয়ে বসে আছে, সকলেরই দৃষ্টি ফেলুদার দিকে ।
লালমোহনবাবু যে কেন মাঝে মাঝে হেসে উঠছেন জানি না ; হয়তো বিকাশবাবু ওকে জোর
করে সিদ্ধি খাইয়েছেন বলে | সিদ্ধি খেলে নাকি হাসি পায় ।

ফেলুদা জল খেয়ে হাতের কাচের গেলাসটা আওয়াজ বাঁচিয়ে খুব সাবধানে পিতলের
কাশ্মীরি টেবিলটার উপর রেখে বলল, “মগনলালই মছলিবাবার সৃষ্টিকর্তা এ কথা আমি
আপনাদের আগেই বলেছি। মছলিবাবা অন্তযযমী, মছলিবাবা অলৌকিক ক্ষমতার
অধিকারী-_এ ধরনের কয়েকটা ধারণা রটাতে পারলেই কার্যসিদ্ধি হয় । কেদার ঘাটে
মছলিবাবাকে এনে ফেলার আগে অভয় চক্রবর্তী এবং লোকনাথ পাণ্ডা সম্বন্ধে দু-একটা কথা
জেনে নেওয়া মগনলালের মতো লোকের পক্ষে কিছুই কঠিন ছিল না । বাকি কাজটা সম্ভব
হয়েছিল অভয়বাবুর অন্ধ ভক্তির জোরে এবং স্থানীয় বাসিন্দাদের বিশ্বাসের জোরে |

ফেলুদা থামল | লালমোহনবাৰু হাসবার জন্য মাথা পিছনে হেলিয়ে মুখটা খুলতেই আমি
ওর কনুইয়ে খোঁচা মেরে ওকে থামালাম ৷ ঘরের আর প্রত্যেকটি লোক হাঁ করে ফেলুদার
কথাগুলো গিলছে। ফেলুদা বলে চলল-_

“মগনলালের সঙ্গে সম্প্রতি তার বাড়িতে বসে আমার কিছু কথা হয়েছিল । মগনলাল
বলেছিল. গণেশটা তার কাছে আছে, এবং উমানাথবাবু নিজে নাকি সেটা তাকে বিক্রি -

৪৯০
