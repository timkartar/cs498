থেকে আনা সঞ্জয় লাহিউীর ছবি, তার উপর ফেলুদা কালি দিয়ে একজোড়া গোঁফ আর একটা
মোটা ফ্রেমের চশমা এঁকে দিয়েছে । .

মণিবাবু লাফিয়ে উঠে বললেন, “আরে, এ যে দেখছি _₹

“সুরজিৎ দাশগুপ্তের মতো মনে হচ্ছেকি £

হ্যাঁ, হ্যাঁ, কেবল নাকের কাছটায় একটু...

“যাই হোক, মিল একটা আছে । এটা আসলে আপনার ভাইপোরই ছবি, আমি কেবল
একটু রং চড়িয়েছি।?

“আশ্চর্য | ...আমারও কথাটা মনে হয়নি তা নয়। ইন ফ্যাক্ট, কাল রাত্রে একবার
ভেবেছিলাম আপনাকে ফোন করে বলি। কিন্তু প্রেসে ওভারটাইম কাজ হচ্ছিল, ফিরতে
অনেক রাত হল, তাই আর বলা হয়নি । অবিশ্যি নিশ্চিত হয়ে কিছু বলা সম্ভবও হত না।
ধরণীকে গত পনেরো বছরে প্রায় দেখিনি বললেই চলে ৷ থিয়েটারেও না, কারণ ও বাতিকটা
আমার একদম নেই ; আর যাত্রা তো ছেড়েই দিলাম । অথচ আপনার অনুমান যদি সত্যি হয়

“তা হলে দুটো ব্যাপার প্রমাণ করতে হয় । এক __ সুরজিৎ দাশগুপ্ত বলে আসলে কেউ
নেই, দুই __ সঞ্জয় লাহিড়ী যাত্রার দল থেকে ছুটি নিয়ে চলে এসেছে, এবং সেটা এসেছে
আপনার কাকার মৃত্যুর আগেই । তোপ্‌সে __ মিনাভা হোটেলের নম্বরটা বার কর তো।+

হোটেলের সঙ্গে কথা বলে জানা গেল সুরজিৎ দাশগুপ্ত বলে ' একজন সেখানে এসেছিলেন
বটে, কিন্তু গতকাল সন্ধ্যাবেলা তিনি হোটেল ছেড়ে চলে গেছেন।

মডার্ন অপেরায় ফোন করে লাভ নেই, কারণ কালকেই তাদের সঙ্গে কথা হয়েছে, আর
তারা বলেছে যে সঞ্জয় লাহিড়ী ট্যুরে গেছে।

বামুনগাছি পৌছিয়ে ফেলুদা প্রথমে পাঁচিলের বাইরেটা ঘুরে দেখল | যেই আসুক, তাকে
গাড়ি বা ট্যাক্সি করে আসতে হয়েছে । আর সে গাড়ি বাড়ি থেকে দূরে রেখে বাকি পথটা
হেঁটে এসে পাঁচিল টপকাতে হয়েছে । শেষের কাজটা কঠিন নয়, কারণ তিন জায়গায়
পাঁচিলের বাইরে গাছ রয়েছে, আর সে গাছের নিচু ডাল পাঁচিলের উপর দিয়ে কম্পাউন্ডের
ভিতর ঢুকেছে । মুশকিল হচ্ছে কী, বষরি দিন হলে মাটিতে পায়ের ছাপ পড়ত, কিস্তু এ মাটি
একেবারে খটখটে শুকনো ৷

অনুকূলের শরীর ভাল নয়। সে তার ঘরে বিছানায় শুয়ে কুঁই-কুঁই করে যা বলল তাতে
বোঝা গেল যে মাথার যন্ত্রণায় আর মশার কামড়ে রাত্রে তার ভাল ঘুম হচ্ছিল না। সে
যেখানে শোয় সেখান থেকে তার খাটের পাশের জানালা দিয়ে সোজা রাধারমণবাবুর ঘরের
জানালা দেখা যায় । অন্ধকারের মধ্যে হঠাৎ সেই ঘরে একটা আলো দেখে সে ধড়মড়িয়ে
উঠে “কে কে' বলে হাঁক দিয়ে ছুটে যায় । কিন্তু সে সৌছবার আগেই দেখে একজন লোক
রাধারমণবাবুর বাথরুমের দরজা দিয়ে দৌড়ে বেরিয়ে অন্ধকারে মিলিয়ে গেল | বাকি রাতটা
নাকি অনুকূল রাধারমণবাবুর ঘরের মেঝেতে শুয়ে থাকে ।

“অন্ধকারের মধ্যে সে লোককে চিনতে পারনি বোধহয় % মণিবাবু প্রশ্ন করলেন ।

“না বাবু । আমি বুড়ো মানুষ, চোখে ভাল দেখি না, আর কাল আবার ছিল অমাবস্যা...

রাধারমণবাবুর ঘরে গিয়ে দেখলাম জিনিসপত্তর যেমন ছিল তেমনই আছে । কিন্তু তাও
ফেলুদার গন্তীর গলার স্বরে বেশ ঘাবড়ে গেলাম ।

“মণিবাবু, বারাসত থানায় খবর দিতে হবে । এ বাড়িতে আজ রাত থেকে পাহারার
বন্দোবস্ত করতে হবে । সে লোক আবার আসতে পারে । আর সুরজিৎ দাশগুপ্ত যদি সঞ্জয়
লাহিড়ী নাও হন, তা হলেও তাকে সন্দেহ করতে হবে, কারণ ওই দুটো যন্ত্রের উপর তার

৩৮
