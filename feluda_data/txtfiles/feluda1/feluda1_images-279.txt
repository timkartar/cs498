একটা গুম্ফার পাঁশ দিয়ে যেতে যেতে দেখি সেই ভূত-তাড়ানো নিশানের ঝাড় ।
সবগুলো নিশানই তকতকে নতুন বলে মনে হচ্ছে । শশধরবাবু বললেন, “সামনে বুদ্ধ
পূর্ণিমা-_তারই তোড়জোড় চলছে।'

ফেলুদা প্রথমে বোধহয় কথাটা শোনেনি | প্রায় মিনিট খানেক পরে বলল, “কত তারিখে
পড়ছে বুদ্ধ পূর্ণিমা £

শশধরবাবু বললেন, “কালই বোধহয় পূর্ণিমা । কাল হল ১৭ই এপ্রিল |?

'সতেরোই এপ্রিল..তার মানে হল চৌঠা বৈশাখ...চৌঠা বৈশাখ...

ফেলুদার বিড়বিড়ানি জিপের শব্দে আর কেউ বোধহয় শোনেনি । তারিখ নিয়ে এত কী
চিন্তা করছে ফেলুদা ? আর ও এত গম্ভীর কেন ? আর হাতের আঙুল মটকাচ্ছে কেন ?

পেমিয়াংচির আগের শহরের নাম গেজিং । এখানেও দেখি নিশানের ছড়াছড়ি । এখান
থেকে পেমিয়াংচি তিন মাইল | জিপ ক্রমশ উপরে উঠছে। রাস্তা রীতিমতো খাড়াই।
এখানে গাছ কম, তবে উপরের দিকে চাইলেই দেখতে পাচ্ছি কালচে সবুজ রঙের ঘন বন।
খানিকটা রাস্তা রীতিমতো খারাপ । জিপকে খুব সাবধানে চলতে হচ্ছে । মনে হল এ দিকে
বৃষ্টিটা গ্যাংটকের চেয়ে বেশি হয়েছে । জিপ ফোর-হুইলে অতি সন্তর্পণে একটা গোলমেলে
এবডো-খেবড়ো রাস্তা পেরোল । ঝাঁকুনির চোটে নিশিকান্তবাবুর মাথাটা জিপের উপরের
লোহার রডের সঙ্গে ঠকাং করে লাগায় ভদ্রলোক “উরেশ্শা' বলে উঠলেন ।

একটু পরেই ক্রমে আলো কমে এল | এটা শুধু মেঘের জন্যে নয়। আমাদের জিপের
এক পাশে এখন একটা গাঢ় সবুজ পাতা আর সাদা ডালপালাওয়ালা গাছের বন । হেলমুট
বলল, “ওগুলো বার্চ গাছ__বিলেতে খুব দেখা যায় |;

এখন আমাদের জিপ এই বনের মধ্যেই রাস্তা দিয়ে চলেছে । আমাদের দু পাশে বন।
তার মধ্যে দিয়ে আমরা চড়াই উঠছি সাপের মতো প্যাচালো রাস্তা দিয়ে |

এবার আরও গভীর বন, আরও বড় বড় গাছ। ঠাণ্ডা স্যাতসেঁতে হাওয়া । জিপের
আওয়াজ ছাপিয়ে বনের ভিতর থেকে অচেনা পাখির তীক্ষ শিস । নিশিকান্তবাবু বললেন,
“বেশ থ্ি--মানে খ্রিলিং লাগছে ।”

রাস্তা ফাঁকা হয়ে গেল ।

সামনে একটা সবুজ টিপি । উপরে খোলা মেঘলা আকাশ |

ক্রমে একটা বাংলোর টালিওয়ালা ছাদ দেখা গেল । তারপর পুরো বাংলোটা ৷ এই সেই
ব্রিটিশ আমলের বিখ্যাত বাংলো ৷ পিছন দিকে আকাশের নীচে সবুজ থেকে আবছা নীল
হয়ে যাওয়া থরে থরে সাজানো পাহাড় ।

জিপ থামল । আমরা নামলাম । চৌকিদার বেরিয়ে এল | আমাদের জন্য ঘর ঠিক করা
আছে।

“আউর কোই হ্যায় ইহা %৮ শশধরবাবু জিজ্ঞেস করলেন ।

“নেহি সাব-_ বাংলা খালি হ্যায় |"

“আর কেউ নেই % এবার ফেলুদা জিজ্ঞেস করল | “আর কেউ আসেনি ?

“এসেছিল । তিনি কাল রাত্রেই চলে গেছেন । দীড়িওয়ালা চশমাপরা বাবু ।'
