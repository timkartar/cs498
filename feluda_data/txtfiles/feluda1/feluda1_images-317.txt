ফর ত্যানাদার ট্যাক্সি । আমার সঙ্গে মিস্টার মাহেশ্বরীও যাবেন বোধহয় |”

“আপনি যাবেন কি £” লালমোহনবাবুকে জিজ্ঞেস করলেন ডক্টর হাজরা ।'

“গেলে শেয়ারে যাব । কারুর স্বন্ধে চাপতে রাজি নই। আপনারা চারজন একটাতে
যান। আমি মিস্টার গ্লোব-ট্রটারের সঙ্গে আছি ।;

বুঝলাম, ভদ্রলৌক মন্দারবাবুর কাছ থেকে গল্প শুনে ওর প্রটের স্টক বাড়াতে চাচ্ছেন ।
অলরেডি উনি কম করে পঁচিশখানা আ্যাডভেঞ্চার উপন্যাস লিখেছেন । ভালই হল ; এক
গাড়িতে পাঁচজন হলে একটু বেশি ঠাসাঠাসি হত | মন্দারবাবু ম্যানেজারকে বলে আরেকটা
ট্যান্সির বন্দোবস্ত করে ফেললেন । লালমোহনবাবু নিউ বন্বে লজে তৈরি হতে চলে
গেলেন । যাবার সময় বলে গেলেন, “আমাকে কাইন্ডলি পিক আপ করে নেবেন । আমি
হাঁফ আযান আওয়ারের মধ্যে রেডি হয়ে থাকছি ।”

আগেই বলে রাখি-_বিকানিরের কেল্লাও মুকুল একবার দেখেই বাতিল করে দিয়েছিল |
কিন্তু সেটাই আজকের দিনের আসল ঘটনা নয় | আসল ঘটনা ঘটল দেবীকু্ডে, আর সেটা
থেকেই বুঝতে পারলাম যে, আমরা সত্যিই দুর্ধর্ষ দুশমনের পাল্লায় পড়েছি ।

বিকানির যাবার পথে বিশেষ কিছু ঘটেনি, কেবল মাইল ষাটেক যাবার পর একটা বেদের
দলকে দেখতে পেলাম রাস্তার ধারে সংসার পেতে বসেছে । মুকুল গাড়ি থামাতে বলে
তাদের মধ্যে কিছুক্ষণ ঘোরাঘুরি করে এসে বলল যে, তাদের চেনে ।

এর পরে ফেলুদার সঙ্গে ডক্টর হাঁজরার কিছু কথাবার্তা হয়েছিল মুকুলকে নিয়ে, সেটা
এখানে বলে রাখি । এই সব কথা মুকুল ড্রাইভারের পাশে বসে শুনতে পেয়েছিল কি না
জানি না;কিন্তু পেলেও তার হাবভাবে সেটা কিছুই বোঝা যায়নি ।

ফেলুদা বলল, “আচ্ছা ডক্টর হাজরা, মুকুল তার পূর্বজন্মের কী কী ঘটনা বা জিনিসের কথা
বলে সেটা একবার বলবেন %

হাজরা বললেন, “যে জিনিসটার কথা বার বারই বলে সেটা হচ্ছে সোনার কেল্লা । সেই
কেল্লার কাছেই নাকি ওর বাড়ি ছিল | সেই বাড়ির মেঝের তলায় নাকি ধনরত্ব পোঁতা ছিল ।
যেরকমভাবে বলে তাতে মনে হয় যে এই ধনরত্ব লুকিয়ে রাখার ব্যাপারটা ওর সামনেই
ঘটেছিল ৷ এ ছাড়া যুদ্ধের কথা বলে । বলে, অনেক হাতি, অনেক ঘোড়ী, সেপাই, কামান,
ভীষণ শব্দ, ভীষণ চিৎকার । আর বলে উটের কথা | উটের পিঠে সে চড়েছে। আর
ময়ূর ৷ ময়ুরে নাকি ওর হাতে ঠোকর মেরেছিল | রক্ত বার করে দিয়েছিল । আর বলে
বালির কথা | বালি দেখলেই কী রকম চঞ্চল হয়ে উঠছে সেটা লক্ষ করেননি %

বিকানির পৌছলাম পৌনে বারোটায় । শহরে পৌছবার কিছু আগে থেকেই রাস্তা ক্রমে
চড়াই উঠেছে; এই চড়াইয়ের উপরেই পাঁচিল দিয়ে ঘেরা শহর । আর শহরের মধ্যে সবচেয়ে
চোখে পড়ার মতো জিনিস হচ্ছে লালচে রঙের পাথরের তৈরি প্রকাণ্ড দুর্গ ।

আমাদের গাড়ি একেবারে সোজা দুর্গের দিকে নিয়ে যাওয়া হল । লক্ষ করলাম, যতই
কাছে যাচ্ছি ততই যেন দুর্গটাকে আরও বড় বলে মনে হচ্ছে। বাবাঠিকই বলেছিলেন |
রাজপুতরা যে দারুণ শক্তিশালী জাত ছিল সেটা তাদের দুর্গের চেহারা দেখলেই বোঝা যায় ।

দুর্গের গেটের সামনে গিয়ে ট্যাক্সি থামার সঙ্গে সঙ্গেই মুকুল বলে উঠল, "এখানে কেন
থামলে %

ডক্টর হাজরা বললেন, “কেল্লাটা কি চিনতে পারছ মুকুল ?

মুকুল গম্ভীর গলায় বলল, “না । এটা বিচ্ছিরি কেল্লা। এটা সোনার কেন্লা না।”

আমরা সবাই গাড়ি থেকে নেমে বাইরে দাঁড়িয়েছিলাম | মুকুলের কথাটা শেষ হবার সঙ্গে

সঙ্গেই কোথেকে জানি একটা কর্কশ আওয়াজ শোনা গেল আর তৎক্ষণাৎ মুকুল দৌড়ে এসে
২০৬
