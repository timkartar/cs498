একটা গোল টেবিল আর দেয়ালে একটা ক্যালেন্ডার ছাড়া আর কিছুই নেই। বাতিটাতিও
নেই কারণ এদিকটায় ইলেকন্রিসিটিই নেই । আমাদের সামনেই একটা দরজা রয়েছে, মণিবাবু
সেটার দিকে এগিয়ে গিয়ে বললেন, “দেখুন, এই হল সেই জামনি তালা । দ্বিতীয় মহাযুদ্ধের
আগে কলকাতা শহরেই কিনতে পাওয়া যেত ৷ এর নাম হল এইট-ট্ু-নাইন-ওয়ান 1;

গোল তালা, তাতে চাবির গর্ত-টর্ত নেই, তার বদলে আছে চারটে খাঁজ । প্রত্যেকটা
খাঁজের পাশে ১ থেকে ৯ পর্যস্ত নম্বর লেখা আছে, আর প্রত্যেকটার মধ্যে দিয়ে ছোট্র হুকের
মতো জিনিস বেরিয়ে আছে । এই হুকগুলোকে খাঁজের এ-মাথা থেকে ও-মাথা পর্যন্ত ঠেলে
সরানো যায়, আর দরকার হলে যে-কোনও একটা নম্বরের পাশে বসিয়ে দেওয়া যায়]
কোনটাকে কোন নম্বরে বসাতে হবে না জানলে তালা খোলা অসম্ভব |

মণিবাবু বাঁ দিকের খাঁজ থেকে শুরু করে হুকগুলোকে পর পর ৮, ২, ৯ আর ১ নম্বরে
ঠেলে দিতেই খড়াৎ শব্দ করে ম্যাজিকের মতো তালাটা খুলে গেল | মণিবাবু বললেন, “বন্ধ
করাটা আরও সহজ | তালাটা লাগিয়ে যে-কোনও একটা হুক নম্বর থেকে একটু সরিয়ে
দিলেই লকৃ।; ূ

আমরা তিনজন রাধারমণ সমাদ্দারের ঘরে ঢুকলাম ।

ঘরটা বেশ বড় । তাতে মণিবাবু যা যা বলেছিলেন সবই আছে, কিন্তু বাজনা যে এতরকম
আছে সেটা ভাবতেই পারিনি । তার কিছু রয়েছে দক্ষিণ দিকের দেওয়ালের গায়ে একটা লম্বা
শেল্‌্ফের তিনটে তাকের উপর, কিছু পুবদিকের দেয়ালের সামনে একটা লম্বা বেঞ্চির উপর,
কিছু ঝুলছে দেয়ালের হুক থেকে, আর কিছু রয়েছে ছোট ছেটি টেবিলের উপর | এ ছাড়া
ঘরে যা আছে তা হল খাট, খাটের পাশে একটা ছোট টেবিল, উত্তর দিকের দেয়ালের সামনে
একটা আলমারি । আর এক কোণে একটা ছোট সিন্দুক । খাটের তলায় একটা ছোট স্াঙ্কও
চোখে পড়ল ।

ফেলুদা প্রথমে ঘরের মাঝখানে দাঁড়িয়ে একবার চারিদিকটা দেখে নিল । তারপর
আলমারি আর সিন্দুক খুলে তার ভিতরে বেশ ভাল করে হাত আর চোখ বুলিয়ে নিল।
তারপর দেরাজ সমেত টেবিলটাকে পরীক্ষা করল, খাটের তোষকের নীচে দেখল, খাটের
নীচে দেখল, ট্রাঞ্কের ভিতর দেখল তোতে একজোড়া পুরনো জুতো আর একটা ছেঁড়া
ন্যাকড়া ছাড়া আর কিছু নেই) । তারপর প্রত্যেকটা বাজনা আলাদা করে হাতে তুলে ওজন
পরীক্ষা করে নেড়ে চেড়ে এদিক ওদিক ঘুরিয়ে তার ফাঁপা বা ফোলা অংশে চাবির গর্ত আছে
কি না দেখে আবার ঠিক যেমনভা.ব রাখা ছিল তেমনিভাবে রেখে দিল । তারপর ঘরের
মেঝে আর দেয়ালের প্রত্যেকটা জায়গা আঙুলের গাঁট দিয়ে ঠুকে ঠুকে দেখল । সমস্ত
ব্যাপারটা করতে তার লাগল পনেরো মিনিট । তারপর আরও সাত মিনিট লাগল অন্য দুটো
ঘর আর বাথরুম দেখতে । সবশেষে আবার রাধারমণবাবুর ঘরে ফিরে এসে বলল,
“মণিমোহনবাবু আপনাদের মালীটিকে একবার ভাকুন তো ।”

মালী এলে ফেলুদা তাকে দিয়ে ঘরের জানালায় রাখা দুটো ফুলের টব থেকে মাটি বার
করিয়ে তাতে কিছু নেই দেখে আবার মাটি ভরিয়ে ফুল সমেত টব জানালায় রাখল ।

এর মধ্যে অনুকূল বসবার ঘর থেকে চারটে চেয়ার এনে তার সামনে একটা গোল টেবিল
পেতে তার উপর লেবুর সরবত রেখে গেছে । সরবতে চুমুক দিয়ে মণিবাবু বললেন, “কিছু
বুঝলেন £

ফেলুদা মাথা নেড়ে বলল, “এতগুলো বাজনা এক সঙ্গে না থাকলে এঘরে যে কোনও
অবস্থাপন্ন লোক বাস করত সেটা বিশ্বাস করা কঠিন হত |” .

“সেই তো বলছি', মণিবাবু বললেন, “সাধে কি আপনাকে ডেকেছি ! আমি তো একেবারে

৩০০
