“সেভেনটিনথ...সেভেনটিনথ.... ভদ্রলোক মনে করতে পারলেন না। "আমার চিনা
আদমি এক হ্যায় এইটথ মে-_এন সি মেহতা ; আউর দো মে ড্টুর ভাজিফদার | মাই ফ্ল্যাট
ইজ অন টুয়েলফথ ফ্লোর |”

ফেলুদা আর কোনও প্রশ্ন করল না। মিঃ গোরেরও দেখলাম উঠি-উঠি ভাব । বললেন
বহুৎ ঝামেলার প্রোডাকশন, সব সময় কিছু না কিছু কাজ লেগেই থাকে ৷ তা ছাড়া কালকের
শুটিংটা সত্যিই এলাহি ব্যাপার ৷ মাথেরান স্টেশন থেকে ভাড়া করা ট্রেন খাণ্ডালা আর
লোনাউলির মাঝামাঝি লেভেল ক্রসিংএ আসবে | মিঃ গোরে মাথেরানেই থাকবেন, কারণ
রেল কোম্পানিকে পয়সাকড়ি দেওয়ার ব্যাপার আছে । একটা পুরনো আমলের ফার্ট-ক্লাস
কামরা থাকবে ট্রেনে, মিঃ গোরে সেই কামরায় চেপেই শুটিং-এর জায়গায় আসবেন | “আমি
খুব খুশি হব যদি আপনারা আমার সঙ্গে এসে লাঞ্চ করেন । আপনারা ভেজিটেরিয়ান কি £

“নো নো, নন নন', বললেন লালমোহনবাবু ।

“হোয়াট উইল ইউ হ্যাভ ? চিকেন অর মটন £

“চিকেন হ্যাভ ইয়েসটারডে | মাটনই হোক ট্রমরো ; কী বলেন, ফেলুবাবু £

'তথাস্ত', বলল ফেলুদা ।

ফেলুদা মিস্টার গোরের সব কথাই শুনছিল, কিন্তু তারই ফাঁকে ফাঁকে ওর চোখটা যে
বারবার কুংফুর দিকে চলে যাচ্ছিল, সেটা আমি লক্ষ করছিলাম | ভিক্টর পেরুমলের ধৈর্য
আর অধ্যবসায় দেখে সত্যিই অবাক হতে হয় । বোঝাই যাচ্ছে, ব্যাপারটাকে নিখুত না করে
সে ছাড়বে না। যারা শিখছে, তাদের মধ্যে দু-একজন দেখলাম রীতিমতো তৈরি হয়ে
গেছে।

পেরুমলকেও দেখছিলাম কাজের ফাঁকে ফাঁকে ফেলুদার দিকে দেখছে । ফেলুদার
চাহনিতে তারিফের ভাবটা বোধহয় 'তাকে উৎসাহিত করছিল । গোরে চলে যাবার পর
পেরুমল ফেলুদাকে ইশারা করে কাছে আসতে বলল | ফেলুদা হাতের সিগারেটটা ফেলে
দিয়ে উঠে এগিয়ে গেল ।

“আইয়ে মিস্টার মিত্রা ট্রাই কিজিয়ে__ইটস নট সো ভিফিকাল্ট |?

বাকি যারা ট্রেনিং নিচ্ছিল, তারা গদি ছেড়ে সরে গেল । পেরুমল একটা ছোট্ট লাফের
সঙ্গে অদ্ভুত ভাবে ডান পা-টা মাথা অবধি তুলে সোজা সামনের 'দিকে ছিটকে দিল । পায়ের
সামনে কেউ থাকলে নিঘাতি ধরাশায়ী হত । ফেলুদা গদির উপর উঠে পাঁচ-ছ বার ছোট্ট
ছোট্ট লাফ দিয়ে শরীরটাকে তৈরি করে নিল । পেরুমল ফেলুদার থেকে হাত চারেক দূরে
দাঁড়িয়ে বলল, “আমার দিকে ছোঁড়ো পাঁ।'

পেরুমলের জানার কথা নয় যে, এনটার দ্য ড্রাগন দেখার পর থেকে মাস কয়েক ধরে
প্রায়ই সকালে ফেলুদা আমাদের বৈঠকখানায় কুং-ফুর ঢঙে হাত পা ছোঁড়া অভ্যেস করেছে ।
ফুর্তি ছাড়া এর পিছনে আর কোনও উদ্দেশ্য ছিল না ঠিকই, কিন্তু পা ছোঁড়ার কায়দাটা রপ্ত
হয়ে গিয়েছিল । .

- ওয়ান-ট্-থি বলার সঙ্গে সঙ্গে ফেলুদার ডান পা-্টা হোরাইজন্ট্যালভাবে বিদ্যদ্বেগে সামনের
দিকে ছিটকে গেল, আর সঙ্গে সঙ্গে পেরুমলের শরীরটা পিছনে ছিটকে গিয়ে আছাড় খেল
গদির উপর- যদিও আমি জানি যে ফেলুদার পা তার গায়ে লাগেনি ।

তারপর এইভাবে পাঁচ মিনিট ধরে চলল ভিক্টর পেরুমল আর প্রদোষ মিত্তিরের কুং-ফুর
ডেমনস্ট্রেশন । আমার দৃষ্টি চলে যাচ্ছিল পেরুমলের সাকরেদদের দিকে-_দেড় মাস ধরে
লাফ-বাঁপ করে যাদের জিভ বেরিয়ে এসেছে । এটা দেখে ভাল লাগল যে, হিংসার চেয়ে
প্রশংসার ভাবটাই তাদের মুখে বেশি প্রকাশ পাচ্ছে । পাঁচ মিনিটের শেষে যখন দুজনে

৫২৯
