“আপাতত | তবে ইচ্ছে আছে কাশ্মীরটা একটু ঘুরে দেখার |"

“আমাদেরও ওই একই প্ল্যান, বলল ফেলুদা । “শ্রীনগরে নিশ্চয়ই আবার দেখা হবে ।
আপনারা কি হাউসবোটে থাকবেন ?

হ্যাঁ। হাউসবোটটা একটা ইউনিক ব্যাপার । আমি সিক্সটি-ফোরে একবার এসে থেকে
গেছি। ইয়ে, এনার সঙ্গে তো আলাপ হল না” ভদ্রলোক লালমোহনবাবুর দিকে
ফিরেছেন ।

“আমিও ক্রাইম, বলল জটায়ু | “আমি একজন রহস্য রোমাঞ্চ ওপন্যাসিক |;

“ওরে বাবা ! তা হলে তো ক্রিমিন্যাল ছাড়া সবাই উপস্থিত দেখছি...ঠিক আছে । দেখা
হবে শ্রীনগরে । আমরাও একটু চায়ের ব্যবস্থা দেখি গিয়ে |?

২

আকাশ থেকে শ্রীনগর উপত্যকার এক রূপ, আর মাটিতে নেমে আর এক রূপ । চোখ
জুড়িয়ে যায় তাতে কোনও সন্দেহ নেই। আর এও ঠিক যে এ জায়গার সঙ্গে
দার্জিলিং-সিমলার কোনও মিল নেই । শ্রীনগরের দৃশ্য একেবারে অনন্য । সেটা আরও বেশি
করে বুঝতে পারলাম ট্যাক্সিতে করে শহরে আসার সময় । শহর থেকে এয়ারপোর্ট সাত
মাইল । একবার মনে হয়েছিল উপত্যকা বলে বুঝি অনেকটা কাঠমাণ্ুর মতো হবে, কিন্তু
তারপর লেক আর ঝিলাম নদী দেখে সে ধারণা একদম পালটে গেল ।

আমাদের যেতে হবে ডাল লেকের দক্ষিণে শহরের রাস্তা বুলেভার্ডে। আধ ঘণ্টায়
বুলেভার্ডে পৌঁছে গেলাম । লেকের এদিকটা পাকা গীঁথুনি দিয়ে ঘেরা । ঘাট থেকে সিঁড়ি
দিয়ে নেমে ছোট নৌকোয় গিয়ে উঠতে হয় । এই নৌকোকে এখানে বলে শিকারা |
ভেনিসে যেমন জলপথে যাতায়াতের জন্য গণ্ডোলা, এখানে তেমনি শিকারা । আমাদের
হাউসবোটের নাম “ওয়াটার লিলি । “ওয়াটার লিলি'র শিকারাও ঘাটেই আমাদের জন্য
অপেক্ষা করছিল । আমরা মালসমেত তাতে গিয়ে উঠলাম ৷ তারপর পধ্শ হাত খানেক
গেলেই পাশাপাশি সার বাঁধা হাউসবোট | এই সারি কিছুদূর যাবার পর লেক চওড়া হয়ে
গেছে তারপর আর হাউসবোট নেই । যা আছে সবই লেকের পশ্চিম অংশে ।

শিকারা থেকে বোটে উঠতে কোনও কসরতের দরকার হয় না, খুবই সহজ ব্যবস্থা ।
বোটের সামনের দিকে খানিকটা খোলা জায়গা, সেখানে ইচ্ছা করলে বসা যায়; আবার সিঁড়ি
দিয়ে উপরের ডেকে ওঠার বন্দোবস্ত আছে, সেখানে চেয়ারে বসে চারিদিকের দৃশ্য উপভোগ
করা যায়, চা খাওয়া যায়, আর শ্রেফ আড্ডাও মারা যায় ।
লাইব্রেরিও রয়েছে৷ বসবার ঘরের পরে খাবার ঘর, দুটো বেডরুম, বাথরুম ইত্যাদি । সব
মিলিয়ে জলের উপর একটি বাংলো বাড়ি যাতে সব রকম ব্যবস্থা আছে। কিচেনও আছে,
তবে সেটা পিছন দিকে একটা ছোট্ট আলাদা নৌকোয় |

লালমোহনবাবুর মুখে হাসি লেগেই আছে, বললেন, “ভাগ্যিস ডিসিশনটা নিয়েছিলাম |
এর ক্রেডিট কিন্তু সবটাই আমার পাওনা । তোমার দাদা ভূম্বর্গের কথা ভাবেননি ।"

ফেলুদা বলল, "আমি তো আপনার মতো লেখক নই । “আইডিয়া আসা উচিত আপনার
মাথা থেকে । যাকগে, এখন আগে একটু চা খেয়ে শিকারায় করে লেকটা একবার ঘুরে দেখা
যাক।,
৩৯২
