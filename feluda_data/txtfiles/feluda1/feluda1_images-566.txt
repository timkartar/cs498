“আশ্চর্য বলতে হবে, লালমোহনবাবু বললেন, “পঞ্চাশ বছর বয়সে প্রথম বই লিখলেন,
কিন্ত পড়লেই মনে হয় একেবারে পাকা লিখিয়ে |;

“শিকারিদের মধ্যে এ জিনিসটা আগেও দেখা গেছে । করবেটের ভাষাও আশ্চর্য সুন্দর |
হয়তো এটা জংলি আবহাওয়ার গুণ । পৌরাণিক যুগে যে সব মুনি-খধিরা বেদ-উপনিষদ
লিখেছেন, তাঁরাও জঙ্গলেই থাকেন |"

শেয়ালদা ছাড়ার কিছুক্ষণ পর থেকেই লক্ষ করছিলাম, মাঝে মাঝে বিদ্যুৎ চমকাচ্ছে।
মাঝ রাত্তিরে যখন নিউ ফারাক্কা স্টেশনে গাড়ি থামল, তখন ঘুম ভেঙে গিয়ে দেখি বাইরে
তেড়ে বৃষ্টি হচ্ছে, আর তাঁর সঙ্গে ঘন ঘন মেঘের গর্জন । সকালে নিউ জলপাইগুড়িতে
পৌছে বুঝলাম এ দিকটায় মেঘলা হলেও, গত ক' দিনের মধ্যে বৃষ্টি হয়নি

যে ভদ্রলোকটি আমাদের নিতে এলেন তিনি অবিশ্যি মহীতোষবাবু নন । ত্রিশের নীচে
বয়স, রোগা, ফরসা, মাথার চুল উস্রো-খুস্‌কো, চোখে মোটা কাচের মোটা কালো ফ্রেমের
চশমা 1 ভদ্রলোক আমাদের দেখে যে খুব একটা বাড়াবাড়ি রকম খাতিরের ভাব করলেন তা
নয়, তবে তার মানে যে তিনি খুশি হননি সেটা নাও হতে পারে । মানুষের বাইরের ব্যবহার
থেকে ফস করে তার মনের আসল ভাব সম্বন্ধে একটা ধারণা করে নেওয়াটা যে কত ভুল,
সেটা ফেলুদা বার বার বলে । ভদ্রলোক নিজের পরিচয় দিয়ে বললেন তিনি মহীতোববাবুর
সেক্রেটারি । নাম তড়িৎ সেনগুপ্ত । আমাদের মধ্যে কোনজন প্রদোষ মিত্তির আর কোনজন
লালমোহন গাঙ্গুলী সেটা ভদ্রলোক দিব্যি আন্দাজে ধরে ফেললেন । .

স্টেশনের বাইরে মহীতোষবাবুর জিপ অপেক্ষা করছিল । আমরা দশ যিনিটের মধ্যে
স্টেশনেই চা আর ডিম-টোস্ট খেয়ে নিয়ে জিপে গিয়ে উঠলাম । আমাদের তিনজনের দুটো
সুটকেস, আর ফেলুদার একটা কাঁধে-ঝোলানৌ ব্যাগ ছাড়া মাল বলতে আর কিছুই নেই,
কাজেই জিপে জায়গার অভাব হল না । গাড়ি ছাড়ার মুখে তড়িত্বাবু বললেন, “মহীতোববাবু
নিজে আসতে পারলেন না বলে দুঃখিত | ওঁর দাদার শরীরটা ভাল নেই; ডাক্তার এসেছিল,
তাই ওঁকে থাকতে হল |;

মহীতোষবাবুর যে দাদা আছে সেটাই জানতাম না । ফেলুদী বলল, 'বেশি অসুখ কি?
কিন্ত কিন্ত ভাব হচ্ছিল ।

তড়িত্বাবু বললেন, “না । দেবতোববাবুর অসুখ অনেক দিনের ৷ মাথার ব্যারাম |
এমনিতে বিশেষ ঝঞ্জাট নেই । উন্মাদ নন মোটেই । দু মাসে তিন মাসে এক-আধবার মাথাটা
একটু গরম হয়, তখন ডাক্তার এসে ওষুধের বন্দোবস্ত করে দেন |;

“বয়স কী রকম ৮ ফেলুদা জিজ্ঞেস করল ।

“চৌষটি । মহীতোষবাবুর চেয়ে পাঁচ বছরের বড় । পণ্ডিত লোক ছিলেন । ইতিহাস
নিয়ে অনেক পড়াশুনা করেছেন ।*

গাড়ি থেকে উত্তর দিকে হিমালয় দেখা যাচ্ছে । ওই দিকেই দার্জিলিং । দার্জিলিং আমি
তিনবার গেছি, কিন্তু এবার যেদিকে যাচ্ছি সেদিকে আগে কখনও যাইনি । আকাশে মেঘ
জমে আছে, তাই গরমটা কম | মাঝে মাঝে রাস্তার ধারে চা বাগান পড়ছে । শহর ছাড়ার পর
থেকেই দৃশ্য ক্রমে বদলে যাচ্ছে । এবার পুব দিকেও পাহাড় দেখা যাচ্ছে। তড়িৎবাবু
বললেন, "ওটাই ভুটান ।*

তিস্তা পেরোবার কিছু পর থেকেই পথের ধারে জঙ্গল পড়তে লাগল | লালমোহনবাবু
একপাল ছাগল দেখে হঠাৎ, “হরিণ, হরিণ ! বলে চেঁচিয়ে উঠলেন | ফেলুদা বলল, “তাও
ভাল, বাঘ বলেননি |;

৩৭৭
