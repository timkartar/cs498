আছেন । তাঁর মুখ ফ্যাকাশে হলেও ঠোঁটের কোণে একটা হাসি দেখে বুঝলাম, তিনি
আযাডভেঞ্চারের গন্ধ পেয়েছেন ; হয়তো তাঁর সামনের গল্পের প্লটও মাথায় এসে গেছে।

শ'খানেক মাইল আসার পর বুঝতে পারলাম যে, শয়তানের গাড়ি ধরতে পারার কোনও
সম্ভাবনা নেই । সে গাড়িটাও যে নতৃন নয়, আর তাতেও যে স্পিড ওঠে না, এ কথা ভাবলে
চলবে কেন!

যোধপুর যখন পৌছলাম, তখন শহরের বাতি জলে উঠেছে। ফেলুদা বলল,
“লালমোহনবাবু, আপনাকে নিউ বোম্বে লজে নামিয়ে দেব তো £

ভদ্রলোক মিহি গলায় বললেন, তা তো বটেই__ আমার জিনিসপত্তর তো সব সেখানেই
রয়েছে; কিন্তু ভাবছিলুম খাওয়াদাওয়া করে যদি আপনাদের ওখানে...মানে...

“বেশ তো", ফেলুদা আশ্বাসের সুরে বলল, “জিজ্ঞেস করে দেখব, সার্কিট হাউসে ঘর খালি
আছে কি না। আপনি বরং নস্টা নাগাদ একটা টেলিফোন করে জেনে নেবেন ।;

আমি ভাবছি আজকের ঘটনার কথা । শক্ত লোকের পাল্লায় পড়েছি আমরা, সে কথা
বেশ বুঝতে পারছি । এ লোকই কি সেই লাল জামা পরা লোক ? যে আজ বিকানির
গিয়েছিল নীল জামা পরে ? জানি না। এখন পর্যন্ত কিছুই বুঝতে পারছি না । আমার মনে
হয় ফেলুদাও পারছে না। যদি পারত তা হলে ওর মুখের ভাবই অন্য রকম হয়ে যেত ।
আ্যাদ্দিন ওর সঙ্গে থেকে আর ওর তদন্তের কায়দাটা দেখে আমি এটা খুব ভাল করেই
জেনেছি ।

সাকিট হাউসে পৌছে যে যার ঘরের দিকে গেলাম । তিন নম্বরে ঢোকার আগে ফেলুদা
ডক্টর হাজরাকে বলল, “কিছু মনে করবেন না, আমি এই কাপড়টা আমার কাছে রাখছি ।;
ডক্টুর হাজরাকে যে কাপড়টা দিয়ে বাঁধা হয়েছিল সেটা ফেলুদা সঙ্গে নিয়ে নিয়েছিল ।

হাজরা বললেন, শ্বচ্ছন্দে |” তারপর ফেলুদার দিকে এগিয়ে এসে গলা নামিয়ে বললেন,
'বুঝতেই তো পারছেন প্রদোষবাবু, ব্যাপার গুরুতর | যেটা আশঙ্কা করা গিয়েছিল, সেটাই
হতে চলেছে। আমি কিন্তু এতটা গোলমাল হবে সেটা অনুমান করিনি |

ফেলুদা বলল, “আপনি ভাবছেন কেন ? আমি তো রয়েছি। আপনি নির্ভয়ে নিজের কাজ
চালিয়ে যান । আমার বিশ্বাস, আপনি যদি আজ দেবীকুণ্ডে না গিয়ে সার্কিট হাউসে যেতেন,
তা হলে আপনাকে এতটা নাজেহাল হতে হত না। অবিশ্যি মুকুলকে যে কিডন্যাপ করতে
পারেনি লোকটা এটাই ভাগ্য । এবার থেকে আমাদের কাছাকাছি থাকবেন, তা হলে দুযোঁগের
ভয়টা অনেক কমবে ।”

ডক্টুর হাজরার মুখ থেকে দুশ্চিন্তার ভাবটা গেল না । বললেন, “আমি কিন্ত আমার নিজের
জন্য ভাবছি না। বৈজ্ঞানিকদের গবেষণার ব্যাপারে অনেক রিস্ক নিতে হয়। ভাবছি
আপনাদের দুজনের জন্য | আপনারা তো একেবারে বাইরের লোক ।'

ফেলুদা একটু হেসে বলল, ধরে নিন আমিও একজন বৈজ্ঞানিক, আমিও গবেষণা করছি,
আর সেই কারণে আমিও রিস্ক নিচ্ছি ।;

মুকুল এতক্ষণ বারান্দার এ-মাথা থেকে ও-মাথা পায়চারি করছিল, ডক্টর হাজরা এবার
তাকে ডেকে নিয়ে আমাদের গুড নাইট জানিয়ে অন্যমনস্কভাবে তার ঘরে চলে গেলেন ।
আমরাও আমাদের ঘরে ঢুকলাম | বেয়ারাকে ডেকে ঠাণ্ডা কোকাকোলা আনতে বলে ফেলুদা
সৌফায় বসে পকেট থেকে সিগারেট আর লাইটার বার করে চিত্তিতভাবে সেগুলোকে
টেবিলের উপর রাখল । তারপর অন্য পকেট থেকে বের করল একটা দেশলাই__যেটা
দেবীকুণ্ডে কুড়িয়ে পেয়েছিল । টেক্কা-মাকাঁ দেশলাই | বাক্স খালি । সেটার দিকে কিছুক্ষণ

তাকিয়ে থেকে বলল, এই যে রেলে আসতে এতগুলো স্টেশনে এতগুলো
২১১
