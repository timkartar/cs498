লাইন বলছেন, আর বলেই নিজেকে সামলে নিচ্ছেন ।

“মৃগাঙ্ক ভটচাষ্যি কোন বাড়িতে থাকেন বলতে পারেন £

প্রশ্নটা এল তুলসীবাবুর বাড়ির দরজার বাইরে থেকে ।

“এই শুরু হল", বললেন তুলসীবাবু ৷ “সোম আর শুকুরে এ উপদ্রব লেগেই আছে, আর
রাস্তায় প্রথম বাড়ি বলে আমাকেই এ ঝকি পোয়াতে হয় 1"
দিকে ।' | ,

ফেলুদা বলল, “আমরা আসছি বলে খবরটা পাঠিয়ে দিতে পারলে ভাল হত । আর
বলবেন কিউয়ে দাঁড়াতে পারব না । আমাদের আত্মাকে প্রাইয়রিটি দিতে হবে |?

তুলসীবাবু বোধহয় এই প্রথম বুঝলেন যে ফেলুদা ব্যাপারটা সম্বন্ধে সত্যিই সিরিয়াস ।
তাঁর মুখের ভাব দেখে ফেলুদা বলল, “আমার একার কাজ ফুরিয়ে গেছে তুলসীবাবু। এখন
ভটচাধ্যি মশাইয়ের সাহায্য ছাড়া এগোতে পারব না ।;

ফেলুদা অনেক সময়ই বলে যে মনের দরজা খোলা রাখা উচিত, বিশেষ করে আজকের
দিনে; কারণ রোজই প্রমাণ হচ্ছে যে এমন অনেক ঘটনা পৃথিবীতে ঘটে যার কারণ
বৈজ্ঞীনিকেরা জানে না, অথচ জানে না বলে সেটাকে উড়িয়েও দিতে পারছে না ৷ এই যেমন
সেদিন কাগজে বেরোল যে ইউরি গেলর বলে এক হুইদি যুবক চোখের চাহনির জোরে পাঁচ
হাত দূর থেকে বৈজ্ঞানিকের হাতে ধরা কাঁটা চামচ বেঁকিয়ে ফেলছে। এ ঘটনা চোখের
সামনে দেখছে আরও একজন ডাকসাইটে বৈজ্ঞানিক, আর দেখে তারা না পারে কারণ
বলতে, না পারে উড়িয়ে দিতে । মৃগাঙ্কবাবুর ক্ষমতাও কি এই ধরনের ?

তুলসীবাবু বললেন, “সাড়ে পাঁচটা বাজে; চলুন আমি আপনি একসঙ্গে গিয়ে ওঁকে
রিকোয়েস্টটা করি, তা হলে জোরটা বেশি হবে |

ফেলুদা উঠে পড়ে বলল, "তোরা বরং একটু বেড়িয়ে আয় না|

আমার নিজেরও এক ঘরে বেশিক্ষণ বসে থাকতে ভাল লাগছিল নী, লালমোহনবাবুও
বলছিলেন গোসাইপুরের শরৎকালের বিকেলের তুলনা নেই, তাই ফেলুদার বেরোনোর সঙ্গে
সঙ্গেই আমরাও দুজন বেরিয়ে পড়লাম ।

৭

দুদিন আগে যখন এসেছিলাম, তখন একরকম মনে হয়েছিল গ্রামটাকে ; আজ আমার মনে
হচ্ছে আরেক রকম ৷ তার কারণ মন বলছে এই সুন্দর শ্রামের কোনও একটা গোপন
জায়গায় গলায়-ফাঁস-দিয়ে-মরা মানুষের লাশ লুকিয়ে আছে । হঠাৎ যদি দেখি__

নাঃ-_ও সব ভাবব না। তা হলে বেড়ানো মাটি হয়ে যাবে ।

কিন্তু বাঁশ বনের মধ্যে দিয়ে এগোতে এগোতে আলো কমে আসার সঙ্গে সঙ্গে সাহসটা
আবার কমে গিয়েছিল । সেটাকে বাড়িয়ে দিল মুকাভিনেতা বেণীমাধব ।

“আরে, আমি যে আপনাদের বাড়িই যাচ্ছিলাম । বললুম না শুকুরবার বিকেলে এসে
অভিনয় দেখিয়ে যাব 1”

“কী করি বলো ভাই”, বললেন লালমোহনবাবু । “এমন একটা বিপর্যয় ঘটে যাবে সে কি
জানতাম ? এর পরে আর আাকটিং দেখার মুড থাকে ? তুমিই বলো ।'

“তা যা বলেছেন স্যার । তা আপনারা ক'দিন আছেন তো

হ্যাঁ, তা দিন তিনেক তো আছিই।:

৫৮০
