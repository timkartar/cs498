একটা স্বাঙ্গে কাদা-মাখা পিতলের ঘড়া নিয়ে বেরিয়ে এল, তার পিছনে ফেলুদা ।
মহীতোষবাবু পর্বত সিং-এর দিকে ছুটে গেলেন । ফেলুদা বলল, 'কেউটের যে রৌপ্যমুদ্রার
প্রতি মোহ থাকতে পারে এটা ভাবিনি । কালই শিসের শব্দ পেয়েছিলাম, আজ দেখি
ঘড়াটাকে সন্গেহে আলিঙ্গন করে পড়ে আছেন বাবাজি |;

মহীতোষবাবু হাত থেকে বন্দুক ফেলে দিয়ে সেই ঘড়াটার উপর হুমড়ি খেয়ে পড়ে তার
ভিতর থেকে সবে একমুঠো রুপোর টাকা বার করেছেন, এমন সময় একটা কাকর হরিণ
ডেকে উঠল । আর তার ঠিক পরেই এক সঙ্গে অনেকগুলো বাঁদর আশপাশের গাছ থেকে
চেঁচাতে আরম্ভ করল |

তারপরে কয়েক মুহূর্তের মধ্যে এতগুলো ঘটনা একসঙ্গে ঘটে গেল যে ভাবতেও মন
ধাঁধিয়ে যায় । প্রথমে মহীতোষবাবুর মধ্যে একটা আশ্চর্য পরিবর্তন দেখা গেল । এক মুহুর্ত
আগে যিনি একসঙ্গে এতগুলো রুপোর টাকা দেখে আহাদে আটখানা হয়ে গিয়েছিলেন, তিনি
হাত থেকে সেই টাকা ফেলে দিয়ে ইলেকন্ট্রিক শক্‌ খাওয়ার মতো করে চমকে উঠে দাঁড়িয়ে
এক লাফে তিন হাত পিছিয়ে গেলেন । আমরা সবাই যে যেখানে আছি সেখানেই পাথরের
মতো দাঁড়িয়ে পড়েছি । ফেলুদাই প্রথমে মুখ খুলল | কিন্তু তার গলার স্বর চাপা
ফিসফিসে__ “তোপ্সে, গাছে ওঠ | লালমোহনবাবু, আপনিও |".

আমার পাশেই ফোকলা ফকিরের গাছ। ফেলুদার হাতে বন্দুকটা চালান করে দিয়ে
ফোকলা ফোকরে পা দিয়ে উঠে হাত বাড়িয়ে একটা বড ডাল ধরে দশ সেকেন্ডের মধ্যে আমি
মাটি থেকে দশ হাত উপরে উঠে গেলাম । তার পরেই লালমোহনবাবু তার হাতের
তলোয়ারটা আমার হাতে চালান দিয়ে একটা তাজ্জব ব্যাপার করলেন । অবিশ্যি উনি পরে
বলেছিলেন যে ছেলেবেলায় আমতায় থাকতে নাকি অনেক গাছে চড়েছেন, কিন্তু চল্লিশ বছর
বয়সেও যে তিনি এক নিমেষে আমার চেয়ে উপরের একটা ডালে উঠে পড়তে পারবেন এটা
আমি স্বপ্নেও ভাবিনি । ্‌

বাকি ঘটনাগুলো আমি উপর থেকেই দেখেছিলাম | লালমোহনবাবু কিছুক্ষণ দেখে আর
দেখতে পারেননি, কারণ তিনি অজ্ঞান হয়ে গিয়েছিলেন ; তবে এমন আশ্চর্যভাবে তাঁর
হাত-পা গাছের চওড়া ডালের দূ দিকে ঝুলে ছিল যে তিনি মাটিতে পড়ে যাননি ।

চারদিক থেকে বিশেষ বিশেষ জানোয়ার আর পাখির ডাক শুনেই বোঝা গিয়েছিল যে
কাছাকাছির মধ্যে বাথ এসে পড়েছে । অবিশ্যি বাথ এদিকে আসার আর একটা কারণ ছিল
সেটা পরে জেনেছিলাম । মোট কথা বাঘ আসছে বুঝেই ফেলুদা আমাদের গাছে চড়তে
বলেছিল । |

সবচেয়ে আশ্চর্য ব্যাপার করলেন মহীতোষবাবু । তার এই চেহারা যে কোনওদিন দেখব
সেঁটা ভাবিনি । অবাক হয়ে দেখলাম ভদ্রলোক ফেলুদার দিকে ঘুরে দাঁতে দাঁত চেপে
বলছেন, “মিস্টার মিত্তির, আপনার যদি প্রাণের মায়া থাকে তো চলে যান ।;

“কোথায় যাব মহীতোষবাবু.£

দূজনের হাতেই বন্দুক ৷ মহীতোষবাবুরটা উপর দিকে উঠছে ফেলুদার দিকে ।

“বলছি যান !' আবার বললেন মহীতোষবাবু । “জিপ রয়েছে ওই দিকে । আপনি চলে
যান। আমি আদেশ করছি, আপনি-_+

মহীতোষবাবুর কথা শেষ হল না। একটা বাঘের গর্জনে সমস্ত বনটা কেপে উঠেছে।
শুনলে মনে হবে না যে একটা বাঘ, মনে হবে পঞ্চাশটা হিংস্র জানোয়ার একসঙ্গে গর্জন করে
উঠেছে।

এবার গাছের উপর থেকে দেখতে পেলাম__ মন্দিরের পিছনে আরও কতগুলো অর্জুন
৪২৩
