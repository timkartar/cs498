বেয়ারা আমের শরবত এনে আমাদের সামনে শ্বেতপাথরের নিচু টেবিলের উপর
পায়ের উপর পা তুলে বললেন, “অথচ জানেন, আমি সবে এই বছর চারেক হল কলম
ধরেছি। আসলে লেখাটা বোধহয় রক্তে ছিল ৷ আমার বাপ-ঠাকুরদা দুজনেই সাহিত্যচ্চ
করেছেন । অবিশ্যি তার আগে বিশেষ কেউ করেছেন বলে মনে হয় না। আমরা
রাজপুতানার লোক, জানেন তো £ ক্ষত্রিয় । এক কালে মানুষের সঙ্গে যুদ্ধ করেছি। পরে
মানুষ ছেড়ে জানোয়ার ধরেছি । এখন অবিশ্যি বন্দুক ছেড়ে একরকম বাধ্য হয়েই কলম
ধরেছি |"

“উনি কি আপনার ঠাকুরদা £

আমাদের বাঁদিকের দেওয়ালে টাঙানো একটা অয়েল পেন্টিং-এর দিকে দেখিয়ে ফেলুদা
প্রশ্নটা করল ।

হ্যাঁ, উনিই আদিত্যনারায়ণ সিংহ্রায় |"

একখানা চেহারা বটে | জ্লজ্বলে চোখ, পঞ্চম জর্জের মতো দাড়ি আর গোঁফ, বাঁ হাতে
বন্দুক ধরে ডান হাতটা আলতো করে একটা টেবিলের উপর রেখে বুক ফুলিয়ে দাঁড়িয়ে
সোজা চেয়ে আছেন আমাদের দিকে ।

“ঠাকুরদার সঙ্গে বন্কিমষের চিঠি লেখালেখি ছিল, জানেন ? ঠাকুরদা তখন কলেজে
পড়েন। “বঙ্গদর্শন বেরোচ্ছে । বঙ্কিমচন্দ্র লিখলেন “দেবী চৌধুরানী” | আর সেই সূত্রেই.
ঠাকুরদা চিঠি দিলেন বঙ্কিমকে |;

“দেবী চৌধুরানী তো এই অঞ্চলেরই গল্প-_ তাই না £ ফেলুদা প্রশ্ন করল ।

“তা তো বটেই”, মহীতোষবাবু বেশ উৎসাহের সঙ্গে বললেন, “এই যে তিস্তা নদী পেরিয়ে
এলেন, এই তিস্তাই হল গল্পের ত্রিস্রোতা নদী-_ যাতে দেবীর বজরা ঘোরাফেরা করত ।
অবিশ্যি বৈকুষ্ঠপুরের সে জঙ্গল আর নেই; সব চা-বাগান হয়ে গেছে। গল্পে যে রংপুর
জেলার কথা বলা হয়েছে, একশো বছর আগে আমাদের এই জলপাইগুড়ি সেই রংপুরের
ভেতরেই পড়ত | পরে যখন পশ্চিম ডুয়ার্স বলে নতুন জেলা তৈরি হল, তখন জলপাইগুড়ি
পড়ল তার মধ্যে, আর রংপুর হয়ে গেল আলাদা |”

“আপনারা শিকার আরম্ত করলেন কবে

প্রশ্নটা করলেন লালমোহনবাবু । মহীতোষবাবু হেসে বললেন, “সে এক গল্প । আমার
ঠাকুরদার খুব কুকুরের শখ ছিল, জানেন । ভাল কুকুরের খবর পেলেই গিয়ে কিনে
আনতেন । এইভাবে জমতে জমতে পঞ্চাশটার উপর কুকুর হয়ে গিয়েছিল আমাদের
বাড়িতে । দিশি বিলিতি ছোট বড় মাঝারি হিংশ্র নিরীহ কোনওরকম কুকুর বাদ ছিল না ।
তার মধ্যে ঠাকুরদার যেটি সবচেয়ে প্রিয় ছিল সেটি একটি ভুটিয়া কুকুর । আমাদের এদিকে
জঙ্পেশ্বরের শিবমন্দির আছে জানেন তো £ এককালে সেই মন্দিরকে ঘিরে শিবরাত্রির খুব বড়
মেলা বসত | সেই মেলায় বিক্রির জন্য ভুটিয়ারা তাদের দেশ থেকে কুকুর আনত । ইয়া
গাব্দা গাব্দা লোমশ কুকুর । ঠাকুরদা সেই কুকুর একটা কিনে পোষেন ৷ সাড়ে তিন বছর
বয়সে সেই কুকুর চিতাবাঘের কবলে পড়ে প্রাণ হারায় । ঠাকুরদার তখন জোয়ান বয়স ।
রোখ চাপল বাঘের বংশ ধ্বংস করে শোধ তুলবেন । বন্দুক এল | বন্দুক ছোঁড়া শেখা হল ।
ব্যস...দেড়শোর উপর শুধু বড় বাঘই মেরেছেন ঠাকুরদা তাঁর বাইশ বছরের শিকারি জীবনে ।
তা ছাড়া আরও অন্য কত কী যে মেরেছেন তার হিসেব নেই ।”

'আর আপনি £

এ প্রশ্নটাও করলেন লালমোহনবাবু ।

৩৭৯
