১২

চৌকিদারের কথা শুনে হেলমুটই সবচেয়ে বেশি হতাশ হয়েছে বলে মনে হল । সে কাঁধ
থেকে ক্যামেরা নামিয়ে ঘাসের উপর বসে পড়ল ।

শশধরবাবু বললেন, “যা বুঝছি__ইমিডিয়েটলি কিছু করার নেই । একটা বাজে। অন্তত
ডান হাতের ব্যাপারটা সেরে নেওয়া যাক |;

আমরা মালপত্র সমেত বাংলোর ভিতরে গিয়ে ঢুকলাম | দেখেই বোঝা যায় আদ্যিকালের
বাংলো । কাঠের ছাত, কাঠের মেঝে, সামনের দিকে কাঠের রেলিংওয়ালা বারান্দা, তাতে
পুরনো ধরনের বেতের টেবিল-চেয়ার পাতা । বারান্দা থেকে সামনের দৃশ্য অদ্ভুত সুন্দর |
এখন মেঘ করে আছে, তা না হলে নাকি বাইশ মাইলের মধ্যে কাঞ্চনজঙ্ঘা দেখা যায় । এক
পাখির ডাক ছাড়া চারিদিকে কোনও আওয়াজ নেই । সব নিঝুম নিত্তব ৷

বারান্দা দিয়ে ঢুকে সামনের ঘরটা হল ডাইনিং রুম | টেবিলের চারিদিকে চেয়ার পাতা
রয়েছে। এক পাশে আবার দুটো আরাম কেদারা । শশধরবাবু তার একটায় বসে পড়ে
ফেলুদাকে উদ্দেশ করে বললেন, “আপনি ডিটেকটিভ হলেও আপনার অনুমান ঠিক কি না সে
বিষয়ে সন্দেহ হচ্ছিল । কিন্তু বৈদ্য লোকটা এভাবে পালানোতে এখন আমি কন্ভিন্স্ড |
এস. এস. তার এমন একটা দামি জিনিস যাকে-তাকে দেখিয়ে খুব ভুল করেছে ।”

হেলমুট বারান্দাতেই রয়ে গেল । নিশিকান্তবাবু বোধহয় বাথরুমের খোঁজে ভেতরের ঘরে
ঢুকে গেলেন । ফেলুদা বাংলোর অন্য ঘরগুলো ঘুরে ঘুরে দেখতে লাগল । আমি আর কী
করি__খাবার টেবিলের পাশেই একটা চেয়ারে বসে পড়লাম । এত দূর আসা বৃথা হবে,
দৃশ্য দেখে গ্যাংটকে ফিরে যাব-_এসব কথা ভাবতেও খারাপ লাগছিল ।

ডাইনিং রুমের পিছন দিকের দুটো দরজা দিয়ে দুটো বেডরুমে যাওয়া যায়! ভান দিকের
দরজাটা দিয়ে ফেলুদা বেরিয়ে এল, হাতে একটা লাঠি ।

এই লাঠিটাই ডক্টুর বৈদ্যর হাতে দেখছিলাম না ?

ভদ্রলোক এসেছিলেন ঠিকই', ফেলুদার গলার স্বর শুকনো আর ভারী, “কারণ তিনি
চিহ্ম্বরূপ তাঁর লাঠিটা ফেলে গেছেন । ভেরি স্টেজ!

নিশিকাস্তবাবু রুমাল দিয়ে মুখ মুছতে মুছতে ঘরে ঢুকলেন । তারপর “অদ্তুত জায়গা' বলে
আমার পাঁশের চেয়ারটায় বসে বিশ্রী শব্দ করে হাই তুললেন ।

ফেলুদা বসল না । ফায়ারপ্লেসের সামনে দাঁড়িয়ে ডক্টর বৈদ্যর লাঠিটা ডান হাতে নিয়ে বাঁ
হাতের তেলোয় ঠক্‌ ঠক্‌ করে অন্যমনস্ক ভাবে ঠকতে লাগল ।

শশধরবাবু বললেন, “কই, মিস্টার সরকার-_ আপনাদের ওই খাবারের বাক্সগুলো খুলুন !
মিথ্যে খিদে বাড়িয়ে লাভটা কী %

খাওয়া পরে হবে ।?
কথাটা বলল ফেলুদা । আর যেভাবে বলল তাতে আমার হাত-পা ঠাণ্ডা হয়ে গেল ।
নিশিকান্তবাবু উঠতে গিয়ে থতমত খেয়ে, থপ করে আবার চেয়ারে বসে পড়লেন ।

শশধরবাবুও অবাক হয়ে ফেলুদার দিকে চাইলেন । কিন্তু ফেলুদী আবার যেই কে সেই ।

সে চেয়ারে বসল | লাঠিটা টেবিলের উপর শুইয়ে রেখে পকেট থেকে একটা চারমিনার
বার করে ধরিয়ে দুটো টান দিয়ে বলল, “ঘাটশিলায় আমার এক পুরনো বন্ধু রয়েছে । আপনি
এখানে আসার আগে তো ঘাটশিলায় গিয়েছিলেন তাই না, শশধরবাবু ?

শশধরবাবুর জবাব দিতে দেরি হল না ।

১৭৩৬
