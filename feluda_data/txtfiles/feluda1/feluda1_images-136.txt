আমরা ভিড় ঠেলে ঘাটের সিঁড়ির দিকে এগিয়ে গেলাম । এরকম দৃশ্য আমি আর কখনও
দেখিনি । জলের মধ্যে যেন একটা মেলা বসেছে । ঘাটের উপরেই একটা মন্দির, তার থেকে
আরতির ঘণ্টার আওয়াজ আসছে । এক জায়গায় গলায় কষ্ঠী পরা, কপালে তিলক কাটা
একজন বৈষ্ণব গান গাইছে। তাকে ঘিরে একদল বুড়োবুড়ি বসে আছে। মানুষের
আশেপাশে ছাগল কুকুর গোরুবাছুরও কিছু কম নেই ।
যদি দেখতে চাস তো এই ঘাটের ধাপে কিছুক্ষণ বসে থাক |;

লখনৌ থেকে এই জায়গার ব্যাপারটা এত অন্যরকম যে, আমার মন থেকে আংটির
ঘটনাটা প্রায় মুছেই যাচ্ছিল | ফেলুদারও কি তাই__না কি ও মনে মনে রহস্য স্মাধানের
কাজ চালিয়েই চলেছে ? ওকে সে কথাটা আর জিজ্ঞেস করতে সাহস হল না। ওর দিকে
ফিরে দেখি, ও বেশ একটা খুশি খুশি ভাব নিয়ে পকেট থেকে দেশলাই আর সিগারেট বার
করেছে । বাবাদের সামনে তো খেতে পারে না, তাই এই সুযোগে খেয়ে নেবে ।

সিগারেটটা সুখে পুরে দেশলাইয়ের বাক্সটা খুলতেই দেখলাম তার মধ্যে কী যেন একটা
জিনিস ঝলমল করে উঠল ।

আমি চমকে উঠে বললাম, "ওটা কী, ফেলুদা %

ফেলুদা ততক্ষণে দেশলাই বার করে বাক্স বন্ধ করে দিয়েছে । সে অবাক হবার ভাব করে
বলল, “কোনটা ?

“ওই যে চক্‌ চক্‌ করে উঠল-_দেশলাইয়ের বাক্সে £

ফেলুদা কায়দা করে দুহাতের আডালে গঙ্গার হাওয়ার মধ্যেও সিগারেটটা ধরিয়ে ধোঁয়া
ছেড়ে বলল, “দেশলাইতে ফসফরাস থাকে জানিস তো? সেইটেই রোদে চক্চক্‌ করে
উঠেছে আর কী |

আমি আর কিছু জিজ্ঞেস করতে পারলাম না, কিন্তু দেশলাইয়ের উপর রোদ পড়ে এতটা
ঝলমল করে উঠতে পারে, এ জিনিসটা আমি কিছুতেই বিশ্বাস করতে পারছিলাম না |

হরি-কা-চরণ ঘাট থেকে গঙ্গার দৃশ্য দেখে, দক্ষেস্বরের মন্দির দেখে বাজারের মনিহারি
দৌকান থেকে যখন আমরা তিন-সেলের একটা টর্চ কিনছি, তখন প্রায় সাড়ে দশটা বাজে ।
যতই ঘুরি না কেন, আর যা-ই দেখি না কেন, ফেলুদার দেশলাইয়ের বাক্সর মধ্যে ওই
চক্‌চকানির কথাটা আমি কিছুতেই ভুলতে পারছিলাম না । বারবার খালি মনে হচ্ছিল যে
ওটা আসলে ওই আওরঙ্গজেবের আংটির হিরের চক্চকানি ৷ ফেলুদা যদি বলত ওটা একটা
সিকি বা আধুলি__তা হলেও হয়তো বিশ্বাস করতে পারতাম, কিন্তু ফস্ফরাসের ব্যাপারটা যে
একেবারে গুল, সেটা আমার বুঝতে বাকি ছিল না ।

আর আংটিটা যদি সত্যিই ফেলুদার কাছে থেকে থাকে, আর সেটার পিছনে যদি সত্যিই
ডাকাত লেগে থাকে, আর সে ডাকাত যদি জেনে থাকে যে ফেলুদার কাছেই আংটিটা
আছে__তা হলে ? সেটা সে জানে বলেই কি ফেলুদা ও সব হুমূকি দেওয়া-দেওয়া কাগজ
পাচ্ছে, আর ওর দিকে গুলতি দিয়ে ইট মারছে, আর লাঠির ডগায় ক্লোরোফর্মের ন্যাকড়া
বেঁধে আমাদের ঘরের মধ্যে ঢুকিয়ে দিচ্ছে £

ফেলুদা কিন্তু সারা রাস্তা গুনগুন করে গান গেয়েছে । একবার গান থামিয়ে আমায় বলল,
'খট বলে একটা রাগ আছে জানিস ? এটা সেই রাগ | সকালে গাইতে হয় |?

আমি বলতে চেয়েছিলাম যে “খট্‌টট্‌ জানি না, রাগ-রাগিণী জানি না- কিন্তু আমার ভীষণ
রাগ হচ্ছে আর খটকা লাগছে তৃমি আমায় ধাপ্পী দিলে কেন |” কিন্তু কথাটা আর বলা হল না,

কারণ তখন আমরা ধর্মশালায় সৌছে গেছি । মনে মনে ঠিক করলাম যে আজকের মধ্যেই
৬৮
