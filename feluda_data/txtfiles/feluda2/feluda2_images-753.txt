এবারে ওর কথায় সেটা বুঝতে পারলাম__

“আমার সমস্ত রাগটা গিয়ে পড়ছে ওই গিরিধারী লোকটার উপর । ও যে এত
ইরেসপনসিব্ল তা ভাবতে পারিনি । ছোটকুমার এখন যে কথাগুলো বললেন, সেগুলো
অবিশ্যি ওর পক্ষে স্বাভাবিক । তবে আশ্চর্য লাগছে জেনে যে, মিঃ পুরীর সঙ্গে গুর আর
দ্বিতীয়বার কোনও কথাই হয়নি । সেক্ষেত্রে মিঃ পূরীর চিঠি, টেলিগ্রাম দুটোই রহস্যজনক
হয়ে উঠছে । অবিশ্যি সবই নির্ভর করছে, কে সত্যি বলছে কে মিথ্যে বলছে তার উপর ।
মোটকথা, কেস ড্রপ করলেও, এখানে আসার সিদ্ধান্ত যে ড্রপ করিনি, সেটা খুব ভাগ্যের
কথা ।?

গৌরীকুণ্ড রুদ্রপ্রয়াগ থেকে আশি কিলোমিটার হলেও এত চড়াই-উতরাই আর এত
ঘোরপ্যাঁচের রাস্তা, যেতে বেশ সময় লাগে । পথে তিনটে শহর পড়ে । ৩০ কিলোমিটারের
মাথায় অগস্তযমুনি, হাইট আন্দাজ ৯০০ মিটার ; সেখান থেকে ৯ কিলোমিটার দূরে
শুপ্তকাশী__যদিও হাইট এইটুকুর মধ্যে বেড়ে যাচ্ছে ভবল । গুপ্তকাশী থেকে শোনপ্রয়াগ,
যেখানে শোনগঙ্গা মন্দাকিনীর সঙ্গে এসে মিশেছে । এই শোনপ্রয়াগ থেকে ৮ কিলোমিটার
দূরে হল গৌরীকুণ্ত__যদিও সেখানে গিয়ে হাইট হয়ে যাচ্ছে সোয়া দু হাজার মিটার |

আমাদের গরম জামা যাতে প্রয়োজন হলে সহজেই বার করে নেওয়া যায়, তার ব্যবস্থা
আমরা করে নিয়েছিলাম । বড় সুটকেস জাতীয় মাল আমাদের সঙ্গে যা ছিল, তা সবই
গাড়ওয়াল নিগম রেস্ট হাউসের লকারে রেখে দিয়ে এসেছি, ফেরার সময় আবার নিয়ে
যাব। লালমোহনবাবুর টাকের জন্য উনি এর মধ্যেই টুপি পরে নিয়েছেন, যদিও আমাদের
বাঙালি মাঞ্কি ক্যাপ না'; রাজস্থান থেকে কেনা কান-ঢাকা পশমের লাইনিং দেওয়া স্মার্ট
চামড়ার টুপি ।

অগস্ত্যমুনি পৌছে গাড়ি থামিয়ে যখন আমরা গরম জামা পরছি, তখন আমাদের পাশ
দিয়ে বেরিয়ে. গেল পবনদেওর আমেরিকান টুরার | ছোঁটকুমার জানালা দিয়ে হাত বাড়িয়ে
ওয়েভ করাতে ফেলুদীকে হাত নাড়াতে হল ।

আমরা শীতের সঙ্গে লড়াই করবার জন্য তৈরি হয়ে আবার রওনা দিলাম | বাঁয়ে
মন্দাকিনী একবার আমাদের পাশে চলে আসছে, আবার পরক্ষণেই নেমে যাচ্ছে সেই খাদের
একেবারে নীচে । নদীর শব্দ ছাপিয়ে শোনা যাচ্ছে লালমোহনবাবুর সুর করে বলা, “ওরে
তোরা কি জানিস কেউ, জলে কেন এত ওঠে ঢেউ । আমার দৃঢ় বিশ্বাস উনি পুরো
কবিতাটার কেবলমাত্র ওই দুটো লাইনই জানেন ।

শেষে ফেলুদা আর থাকতে না পেরে লাইন যোগ করতে শুরু করে 'দিল-_ওরে তোরা কি
জানিস কেউ, কেন বাঘ এলে ডাকে ফেউ...ওরে তোরা কি শুনিস কেউ, কুকুরের ঘেউ ঘেউ,
খোকা কাঁদে ভেউ ভেউ...

গুপ্তকাশী যখন পৌঁছলাম, তখন বেজেছে দশটা | এখানে একটা চায়ের দৌকান দেখে
থামতে হল | যাকে ব্রেকফাস্ট বলে সেটা সকালে হয়নি, কাজেই খিদেটা ভালই হয়েছিল ।
গরম জিলিপি, কচুরি আর চা দিয়ে দিব্যি ব্রেকফাস্ট হয়ে গেল ।

যোগীন্দরের এক ভাই কাছেই থাকে, সে বলল তার সঙ্গে পাঁচ মিনিটের জন্য: দেখা করে
আসছে। সেই ফাঁকে লালমোহনবাবু চন্দ্রশেখর মহাদেব আর অর্ধনারীশ্বরের মন্দিরগুলো
দেখতে গেলেন ।

গুপ্তকাশী থেকে পাহাড়ের উপর দেখা যায় উ্বীমঠ | নভেম্বর থেকে এপ্রিল পর্যন্ত
কেদারের পথ যখন বরফের জন্য বন্ধ থাকে, তখন কেদারেশ্বরের পুজো এই উতবীমঠেই হয়ে

থাকে ।
২৭৭
