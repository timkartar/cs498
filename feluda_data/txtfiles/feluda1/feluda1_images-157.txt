খানিকটা মাদ্রাজি সুপুরি নিয়ে মুখে পুরে দিয়ে বলল, “তোর খুব উত্তেজিত লাগছে বলে মনে
হচ্ছে?

সে কী, ফেলুদা বুঝল কী করে?

ফেলুদা নিজেই আমার প্রশ্নের জবাব দিয়ে দিল। “কী করে বুঝলাম ভাবছিস? মানুষ তার
মনের ভাব যতই গোপন করার চেষ্টা করুক না কেন, তার বাইরের ছোটখাটো হাকভাব থেকেই
সেটা ধরা পড়ে যায়। কথাটা যখন তোকে বললাম, ঠিক সেই সময়টা তোর একটা হাই
আসছিল। কিন্তু কথাটা শুনে মুখটা খানিকটা খুলেই বন্ধ হয়ে গেল। তুই যদি আমার কথায়
উত্তেজিত না হতিস, তা হলে কিন্তু যথারীতি হাইটা তুলতিস- মাঝপথে থেমে যেতিস না।”

ফেলুদার এই ব্যাপারগুলো সত্যিই আমাকে অবাক করে দিত। ও বলত, পর্যবেক্ষণ ক্ষমতা
না থাকলে ডিটেক্টিভ হবার কোনও মানে হয় না। এ ব্যাপারে যা খাঁটি কথা বলার সবই শার্লক
হোম্স বলে গেছেন। আমাদের কাজ শুধু তাঁকে ফলো করা।”

আমি বললাম, “কী কাজে তোমাকে মাথা ঘামাতে হবে বললে না?

ফেলুদা বলল, “কৈলাস চৌধুরীর নাম শুনেছিস? শ্যামপুকুরের কৈলাস চৌধুরী ?,

আমি বললাম, “না, শুনিনি। কত বিখ্যাত লোক আছে কলকাতা শহরে-__তার ক'জনের নামই
বা আমি শুনেছি। আর আমার তো সবেমাত্র পনেরো বছর বয়স।,

ফেলুদা একটা সিগারেট ধরিয়ে বলল, 'এরা রাজসাহিতে বড় জমিদার ছিল। কলকাতায় বাড়ি
ছিল; পাকিস্তান হবার পর এখানে চলে আসে। কৈলাসবাবুর পেশা হচ্ছে ওকালতি। তা ছাড়া
শিকারি হিসাবে নামডাক আছে। দুখানা শিকারের বই লিখেছেন। এই কিছুদিন আগে জলদাপাড়া
রিজার্ভ ফরেস্টে একটা হাতি পাগল হয়ে গিয়ে উৎপাত আরম্ভ করেছিল উনি গিয়ে সেটাকে
মেরে এলেন। কাগজে নামটাম বেরিয়েছিল।"

“কিস্তু তোমার মাথা খাটাতে হচ্ছে কেন? ভদ্রলোকের জীবনে কোনও রহস্য আছে নাকি?”

ফেলুদা জবাব না দিয়ে, তার কোটের বুক পকেট থেকে একটা চিঠি বার করে আমাকে দিল।

“পড়ে দ্যাখ।'

আমি চিঠির ভাঁজ খুলে পড়ে দেখল্াম। তাতে এই লেখা ছিল-_

'শ্ীপ্রদোষচন্দ্র মিত্র সমীপেষু

সবিনয় নিবেদন,

অমৃতবাজার পত্রিকায় আপনার বিজ্ঞাপন দেখিয়া আপনাকে এই পত্র দেওয়া স্থির করিলাম।
আপনি উপরোক্ত ঠিকানায় আসিয়া আমার সহিত সাক্ষাৎ করিলে বাধিত হইব। কারণ সাক্ষাতে
ব্লিব। আমি এক্সপ্রেস ডেলিভারি যোগে এই পত্র পাঠাইতেছি, সুতরাং আগামীকল্য ইহা
আপনার হস্তগত হইবে। আমি পরশু অর্থাৎ শনিবার, সকাল ১০টায় আপনার আগমন প্রত্যাশা
করিব। ইতি ভবদীয় শ্রীকেলাসচন্দ্র চৌধুরী।”

চিঠিটা পড়ামাত্র আমি বললাম, “শনিবার সকাল দশটা মানে তো আজই, আর এক ঘন্টার
মধ্যেই।” র

ফেলুদা বলল, “তোর দেখছি বেশ ইমপ্রভমেন্ট হয়েছে৷ তারিখ-টারিখগুলো বেশ খেয়াল
রাখছিস।”

আমার মনে এর মধ্যেই একটা সন্দেহ জেগে উঠেছে। বললাম, “তোমাকেই যখন ডেকেছে,
বয়সটা কম বলেই হয়তো তোকে সঙ্গে নেওয়া যেতে পারে। কারণ তোকে হয়তো মানুষ বলেই
ধরবেন না ভদ্রলোক। কাজেই তোর সামনে কথাবার্তা বলতে আপত্তি করবেন না। যদি করেন,

৮৩
