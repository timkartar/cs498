ঙ

নিরঞ্রনবাবুর ঘরে বসে আরও কিছুক্ষণ কথা বলে আমরা বেরিয়ে পড়লাম | ভদ্রলোক
বললেন ওঁর হাতে কিছুটা সময় আছে, তারপর নাকি ব্যাঙ্কে যেতে হবে, তার আগে পর্যন্ত উনি
আমাদের সঙ্গে ঘুরবেন ।

হোটেল থেকে বেরিয়ে ডান দিকে কিছু দূর গেলেই রাস্তার লোক আর গাড়ি চলাচলের
শব্দের সঙ্গে একটা নতুন শব্দ কানে আসতে থাকে । আরও কিছু দূর গেলেই একটা মোড
ঘুরে সামনে গঙ্গা দেখতে পাওয়া যায় । এখান থেকে রাস্তাটা ঢালু হয়ে সিঁড়ির ধাপ আরম্ত
হয়ে যায়। প্রত্যেক ধাপের মাঝখানে আর দু পাঁশে লাইন করে ভিখিরি । এক সঙ্গে এত
ভিখিরি এর আগে কখনও দেখিনি ৷ এই ভিখিরির আশেপাশেই চরে বেড়াচ্ছে বোকা-পাঁঠার
দল | লালমোহনবাবু বললেন, “ধন্যি আপনার নাকের স্মরণশক্তি মশাই | এ গন্ধ তো আমি
নিজেও পেয়েছি আগের বার-_কিস্ত ভূলে গেলাম কী করে %

দশাশ্বমেধ ঘাটের বর্ণনা দিতে গেলে আমিও হয়তো লালমোহনবাবুর মতো জমজমাট
কথাটা ব্যবহার করতাম, কিন্তু ফেলুদার ধমকের পর আর করব না । হোটেলে ফিরে এসে
ঘাটের লোককে কী কী কাজ করতে দেখেছি তার একটা নম্বর দেওয়া লিস্ট করতে গিয়ে
একশো তেরো অবধি পৌঁছে থেমে গেলাম ৷ স্টো আবার ফেলুদা পড়ে বলল, “দিব্যি
হয়েছে--কেবল গোটা ত্রিশেক বাদ পড়েছে ।
নদীর ওপারে দেখা যায় রামনগর-_যেখানে রাজা আছে, কেল্লা আছে, আর নদীর ধারে নাকি
সন্নযাসীদের একটা আস্তানা আছে।

দশাখ্মেধের পাশেই উত্তরে হল মানমনদির ঘাট । ঘাটের উপরেই একটা বাড়ির ছাতে প্রায়
চারশো বছর আগে রাজা জয়সিংহের তৈরি জ্যোতিবিদ্যার যন্ত্রপাতি রয়েছে । দিশ্লিরটার
মতোই এটাও একটা ছোটখাটো যন্তর-মন্তর | ফেলুদা হয়তো সেটা দেখবার মতলবেই
মানমন্দির ঘাটের সিঁড়ি দিয়ে উঠছিল, এমন সময় একটা ঘটনা ঘটল ।

এটা বলা দরকার যে এদিকটায় দশাশ্বমেধের স্নানের হট্টগোল প্রায় পৌঁছোঁয় না বললেই
চলে । আওয়াজের মধ্যে দূর থেকে ভেসে আসা লাউডস্পিকারে হিন্দি ফিল্মের গান, আর
আমাদের থেকে বেশ কয়েক ধাপ নীচে দুজন লোকের কাপড় কাচার শব্দ | আমাদের ডান
দিকে একটা বটগাছ, তাতে কতগুলো বাঁদর বাঁদরামো করছে৷ গাছের উপর দিকের
ডালপালা একটা হলদে বাড়ির ছাতের উপর নুয়ে পড়েছে । একটা চিৎকার শুনে আমাদের
চারজনেরই দৃষ্টি ছাতটার দিকে চলে গেছে ।

একটি ছেলে ছাতের পাঁচিলের উপর উঠে দাঁড়িয়েছে । তিনতলা বাড়ির ছাত | ছেলেটি
যেখানে দাঁড়িয়েছে তার সামনে একটা সরু গলি, আর গলির ওপাশে আরেকটা তিনতলা
বাড়ি । সেটার রং লাল | সেটার ছাতেও নিশ্চয়ই একজন কেউ আছে, যদিও তাকে দেখা
যাচ্ছে না । তাকেই উদ্দেশ করে প্রথম ছেলেটি চ্যাঁচাচ্ছে।

“শয়তান সিং!

হাঁক দেবার মেজাজটা যেন সে একটা ফিল্মের হিরো ।

পাশ থেকে নিরগ্রনবাবু ফিসফিস করে বললেন, “ঘোষালদের বাড়ির ছেলে । দুদাস্ত
ডানপিটে |"

আমার তলপেটটা কেমন জানি করছে । ছেলেটি যদি একবার টাল হারায় তো

চল্লিশ-পঞ্ঝাশ ফুট নীচে পাথরে বাঁধানো রাস্তায় পড়বে |
৪৩৭
