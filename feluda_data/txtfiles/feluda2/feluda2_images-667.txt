আবার ঠিক দশ মিনিটই লাগল আমাদের গাড়িতে পৌছাতে।

কিন্তু ফেলুদা কই?

এবার গাড়ির ভিতরে চোখ গেল।

নস্যিরঙের আলোয়ান জড়ানো এবং লুঙ্গি পরা এক বুড়ো বসে আছে ড্রাইভার হরিপদবাবুর
পাশে। থুতনিতে খোঁচা-খোঁচা দাড়ি, কিন্তু গোঁফ নেই।

স্যালাম কর্তা!” লালমোহনবাবুর দিকে চেয়ে বলল লোকটা।

এ আর বলতে হবে না। ওই মুসলমান মাঝি ফেলুদা ছাড়া আর কেউ না। এদিকে অন্বুজবাবুও
এসে পড়েছেন রাস্তার ওদিক থেকে। তাঁর কাছে ফেলুদার নিজের পরিচয় দিতেই হল। “নৌকো
থেকে ঘাটটা সবচেয়ে ভাল দেখা যায়, তাই ওখানেই ওত পাতার সিদ্ধাত্ত নিয়েছিলাম।”

“কিন্ত কী হল সেইটে বলুন, মিঃ মিত্তির।”

ফেলুদা গন্তীর।

“ভেরি সরি, মিঃ সেন।,

মানে?

“আমি ঘাটে ওঠার আগেই সে লোক টাকা নিয়ে হাওয়া।”

“বলেন কী! টাকা নেই? লৌকটাকেও ধরা গেল না?

“বলছি তো-_আমি অত্যন্ত দুঃখিত।,

অন্বুজবাবু কিছুক্ষণ ফ্যালফ্যাল করে চেয়ে রইলেন ফেলুদার দিকে। কথাটা যেন
ভদ্রলোকের বিশ্বাসই হচ্ছে না। সত্যি বলতে কী, আমারও কেমন যেন মাথা ঝিমঝিম করছিল।
ফেলুদাকে এভাবে হার মানতে এর আগে দেখিনি কখনও।

“আপনাদের পুলিশের সাহায্যই নিতে হবে, মিঃ সেন, বলল ফেলুদা। “আপনি বাড়ি চলে
ঘান। এবার তো অশ্বরবাবুর ফিরে আসা উচিত। আমরা একবার বাড়িতে টু মেরে আপনার
ওখানেই আসছি। এই বেশে তো আর পাম এভিনিউ-এর বৈঠকখানায় ঢোকা যাঁবে না।”

বাড়ি যাওয়ার একমাত্র কারণ ফেলুদার একটু ফিটফাট হয়ে নেওয়া। তা ছাড়া হাতেও রং
লেগেছিল--জিজ্ঞেস করতে বলল আলকাতরা-_সেটাও ধুয়ে নেওয়া দরকার।
আলকাতরাটাও মেক-আপের অংশ কিনা জিজ্ঞেস করাতে কোনও উত্তর দিল না ফেলুদা ।

আমরা যখন পাম এভিনিউ রওনা হলাম, তখন প্রায় সাড়ে সাতটা বাজে। পথে
লালমোহনবাবু একবার বলেছিলেন, “আপনার অমন বিলিয়ান্ট মেক-আপটা মাঠে মারা যাবে
ভাবিনি মশাই-_, কিন্ত তাতে ফেলুদা কোনও মন্তব্য করেনি।

পাম এভিনিউ পৌছানোর সঙ্গে-সঙ্গেই রুনার গলায় উচ্ছ্বসিত চিৎকার শোনা গেল, “জে£ঠু
এসে গেছে!
ভাইয়ের বউ, ভাইঝি, সমরেশবাবু, বিলাসবাকু সকলেই ঘরে রয়েছেন।

“কোথায় আটক করে রেখেছিল আপনাকে? একগাল হেসে প্রশ্ন করলেন লালমোহনবাবু।

'ওঃ_-সে আর বলবেন না;

ফেলুদা হাত তুলে বাধা দিল ভদ্রলোককে।

“উনি তো বলবেনই না, আর আপনিও বলবেন না, মিঃ সেন। কারণ বললেই একরাশ কল্পনার
আশ্রয় নিতে হবে। মিথ্যে শব্দটা ব্যবহার করলাম না, কারণ সেটা ভাল শোনায় না।”

“হুররে হুররে হুররে!” চেচিয়ে উঠল রুনা। “ফেলুদা ধরে ফেলেছে, ফেলুদা ধরে ফেলেছে!”
২৩৬
