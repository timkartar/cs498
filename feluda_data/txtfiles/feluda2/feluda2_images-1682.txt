ফেলুদার আন্দাজ ভুল হয়নি। নীহার দাশগুপ্ত হলেন শরৎ দাশগুপ্তের নাতি। দু বছর আগে
সাতাশি বছর বয়সে শরৎ দাশগুপ্ত মারা যান। জীবনে তার একটিমাত্র শখ ছিল সেটা হল ঘড়ি
সংগ্রহ করা। বাইশ নম্বর হেশাম রোডের বাড়ির দোতলার উত্তর পূর্ব কোণের বৈঠকখানায়
ছিয়ানববুই রকম ছোঁট বড় ঘড়ি রয়েছে। এ ছাড়া বাড়ির অন্য ঘরে, বারান্দীয় ও সিঁড়ির
ল্যার্ডিঙেও আরও বেশ কয়েকরকম ঘড়ি দেখলাম। এর চেয়ে বড় ঘরের সংগ্রহ যদি কলকাতায়
কোথাও থেকে থাকে তো সে আমার জানা নেই। ঘড়িগুলো যখন বাজতে আরম্ত করে তখন
কথা বন্ধ করে চুপ করে শুনতে হয়। ৃ

নীহারবাবু বোধহয় তার ছেলেকে বুঝিয়ে সুঝিয়ে রেখেছিলেন যে সে যেন ফেলুদা এলেই
তাকে তার পাখির কথা বলে বিরক্ত না করে, কারণ আমরা যতক্ষণ বসে চা খেলাম, হীরক
দরজার বাইরে ঘুর ঘুর করল কিন্তু ঘরে ঢুকল না।

নীহারবাবুর স্ত্রীও দেখলাম ফেলুদার ভক্ত। নিজে হাতে বিনুনি পাকানো মাংসের শিঙাড়া
করেছিলেন আমাদের জন্য। তা ছাড়া কড়াইশুটির সঙ্গে চিড়ে ভাজা, বাড়ির তৈরি পাটিসাপটা
আর চা।

চা খাওয়া শেষ হলে পর নীহারবাবু তার ঘড়ির কথা তুললেন। আমরা বারান্দায়
বসেছিলাম-__পাশেই বৈঠকখানা, আর সেখানেই ঘড়ি। ফেলুদা বলল, “ঘড়ি দেখার আগে
আপনার ছেলের সঙ্গে একবার কথা বলতে চাই। তার টিয়া অন্তর্ধান রহস্যটাকে একেবারে
এড়িয়ে যাওয়া অন্যায় হবে।” |

হীরককে ডাক দিতেই সে দৌড়ে এল আমাদের কাছে।

ফেলুদা বলল, 'তোমার খাঁচাটা একবার দেখতে পারি কি? নাকি, পাখি নেই বলে সেটা
ফেলে দিয়েছ?

খাঁচাটা যেখানে ছিল সেখানেই আছে। হীরকদের শোবার ঘরের বাইরের বারান্দায। তারের
খাঁচা, মাথাটা গোল- যেমন সাধারণত হয়। খাঁচার.ভিতরে একটা এনামেল করা বাটিতে
এখনও ছোলা রয়েছে। দরজায় একটা ছিটকিনি রয়েছে, কিন্তু সেটা এখন খোলা।

কবে এসেছিল, পাখিটা? ফেলুদা জিজ্ঞেস করল।

এই তো-_গত শনিবার”, নীহারবাবু বললেন। “হীরক ওর এক বন্ধুর বাড়িতে টিয়া
দেখেছে__সেই থেকে ওর শখ। তাই শনিবার নিউ মার্কেট থেকে এটা এনে ওকে দিই। রবিবার
রাত্রেই ওটা কেউ সরিয়েছে। কারণ সোমবার, অর্থাৎ কাল সকালে হীরকই-ঘুম থেকে উঠে
দেঁখে খাঁচা খালি। অথচ দরজাটা রাত্রে ওর মা নিজে হাতে বন্ধ করেছে।;

“সেই রাত্রে কোনও শব্দ পেয়েছিলে কি, হীরকবাবু? ফেলুদা প্রশ্ন করল।

হীরক মাথা নাড়ল। হীরকের মা বললেন, আমি যেন একবার ডাকতে শুনেছিলাম টিয়াকে,
কিন্তু সেটা মনে হল- পাখিটা নতুন জায়গায় এসেছে, অভ্যেস হয়নি, তাই ভাকছে।,

ফেলুদা ভীষণ কাছ থেকে খাঁচাটাকে দেখছে, তার চোখে ভ্রকুটি।

হীরক এতক্ষণ চুপ করে ছিল। এবার বোধহয় আর ধৈর্য রাখতে না পেরে বলল, “কে নিয়েছে
পাখিটা?

গন্তীর গলায় প্রশ্নটা শুনে হাঁসিই পেয়ে গিয়েছিল। হীরকের মাও দেখলাম মুখে কাপড় চাপা
দিয়ে মাথাটা ঘুরিয়ে নিলেন। নীহারবাবু একটু অপ্রস্তুত হয়ে গলা খাকরালেন। ফেলুদা কিন্তু
বেশ গম্ভীর ভাবেই বলল, “কে নিয়েছের চেয়েও আগে জানতে হবে কেন নিয়েছে। ব্যাপারটা
খুব সহজ নয় হীরকবাবু-__আমাকে একটু ভাবতে সময় দিতে হবে।'

“ঠিক আছে।' গন্ভীর গলায় হীরকের কথা এল। ফেলুদা যে তার জন্যে ভাবছে এটাতেই তার
মন ভাল হয়ে গেছে; টিয়া ফিরে আসুক কি না আসুক সেটা বোধহয় খুব বড় কথা নয়।

৭০২
