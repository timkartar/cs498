হতাশ হয়েছেন, না অপমানিত হয়েছেন, সেটা তাঁর মুখ দেখে কিছুই বোঝা গেল না।
আমি মনে মনে বললাম, ফেলুদা ছাড়া অন্য কোনও গোয়েন্দা যদি অতগুলো করকরে
নোটের সামনে পড়ত, তা হলে কি সে এভাবে লোভ সামলাতে পারত? বোধহয় না।

৬

ইন্ডিয়ান এয়ার লাইনসের দুশো তেষষ্টরি নম্বর ফ্লাইটে আমরা তিনজনে দিলি চলেছি__ আমি,
ফেলুদা আর জটায়ু। সাড়ে সাতটার সময় প্রেন দমদম ছেড়েছে। দমদমে ওয়েটিং রুমে থাকতেই
ফেলুদা বাক্স বদলের ঘটনাটা মোটামুটি লালমোহনবাবুকে বলে দিয়েছিল। শৌনার সময়
ভদ্রলোক বারবার উত্তেজিত হয়ে 'গ্রিলিং 'হাইলি সাসপিশাস' ইত্যাদি বলতে লাগলেন, আর
সরষের তেল গায়ে মেখে আযটাক করার ব্যাপারটা একটা ছোট্ট খাতায় নোট করে নিলেন।
ওয়েটিং রূমে থাকতেই ওঁকে জিজ্ঞেস করেছিলাম উনি আগে প্লেনে চড়েছেন কি না। তাতে উনি
বললেন, কল্পনার দৌড় থাকলে মানুষ কোনও কিছু না করেও সব কিছুই করে ফেলতে পারে।
প্লেনে আমি চডিনি। যদি জিজ্ঞেস করো নার্ভীস লাগছে কি না তা হলে বলব__নট এ বিট, কারণ
আমি কল্পনায় শুধু প্লেনে নয়__রকেটে চড়ে মুনে পর্যস্ত ঘুরে এসেছি।”

এত বলার পরেও দেখলাম প্লেনটা যখন তীরবেগে রানওয়ের ওপর দিয়ে গিয়ে হঠাৎ সাই
করে মাটি ছেড়ে কোনাকৃনি উপর দিকে উঠল, তখন লালমোহনবাবু দুহাতে তাঁর সিটের হাতল
দুটো এমন জোরসে মুঠো করে ধরলেন যে, তাঁর আঙুলের গাঁটগুলো সব ফ্যাকাসে হয়ে গেল,
আর তাঁর ঠোঁটের কোণ দু'টো নীচের দিকে নেমে এসে তলার দাঁতের পাটি বেরিয়ে গেল, আর
মুখটা হয়ে গেল হলদে ব্লটিং পেপারের মতো।

পরে জিজ্ঞেস করাতে ভদ্রলোক বললেন, “ওরকম হবেই। রকেট যখন পৃথিবী ছেড়ে শূন্যে
ওঠে, তখন ত্যান্ট্রোনটদের মুখও ওরকম বেঁকে যায়। আসলে ওপরে ওঠার সময় মানুষের সঙ্গে
মাধ্যাকর্ষণের একটা লড়াই চলতে থাকে, আর সে লড়াইয়ের ছাপ পড়ে মানুষের মুখের ওপর।
তাই মুখ বেঁকে যায়।'

আমার বলার ইচ্ছে ছিল, মাধ্যাকর্ধণের জন্য মুখ বেঁকলে সকলেরই বেঁকা উচিত, শুধু
লালমোহনবাবুর বেঁকবে কেন, কিন্তু ভদ্রলোক এখন সামলে নিয়ে দিব্যি ফুর্তিতে আছেন দেখে
আর কিছু বললাম না।

বেকফাস্টে কফি, ডিমের অমলেট, বেকড বিনস, রুটি মাখন মারমালেড, কমলালেবু আর
নুন গোলমরিচের খুদে কৌটোর সঙ্গে ট্রেতে ছিল প্লাস্টিকের থলির ভিতর একগাদা কাঁটা-চামচ
আর ছুরি। লালমোহনবাবু কফির চামচ দিয়ে অমলেট কেটে খেলেন, ছুরিটাকে চামচের মতো
ব্যবহার করে শুধু শুধু মারমালেড খেলেন, আর কাঁটা দিয়ে কমলালেবুর খোসা ছাড়াতে গিয়ে
শেষটায় না পেরে হাত দিয়ে কাজটা সারলেন। খাবার পর ফেলুদাকে বললেন, “আপনাকে তখন
সুপুরি খেতে দেখলুম-_-আর আছে নাকি?” ফেলুদা তার দুটো পায়ের মাঝখানে ধমীজার বাক্সটা
রেখেছিল, সেটা থেকে কোডাকের কৌটোটা বার করে লালমোহনবাবুকে দিল । বাঝক্সটার দিকে
, চোখ পড়লেই কেন জানি আমার বুকের ভেতরটা ছ্যাঁ করে উঠছিল। এই বাক্সটা ফেরত দিয়ে
তার বদলে ঠিক ওই রকমই একটা বাক্স আনার জন্য আমরা কলকাতা থেকে বারো শো মাইল
দূরে সাত হাজার ফুট হাইটে বরফের দেশ সিমলা শহরে চলেছি!

ফেলুদা প্লেনে ওঠার পর থেকেই বিখ্যাত সবুজ খাতা ভেল্যুম সেভন) বার করে তার মধ্যে

২৭৩
