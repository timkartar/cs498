ঠিক হল আগামী বুধবার আমরা লক্ষ্মণবাড়ি রওনা হব । নিউ জলপাইগুড়ি পর্যন্ত ট্রেন,
তারপর ছেচল্লিশ মাইল যেতে হবে মোটরে । মোটরের ব্যবস্থা আমাদের করতে হবে না,
মহীতোষবাবু তাঁর নিজের গাড়ি স্টেশনে পাঠিয়ে দেবেন ।

জঙ্গলে যাবার কথা শুনে ফেলুদার মন যে নেচে উঠবে, আর সেই সঙ্গে আমারও, তাতে
আশ্চর্যের কিছু নেই, কারণ আমাদের বংশেও শিকারের একটা ইতিহাস আছে । বাবার কাছে
শুনেছি বড় জ্যাঠামশাই নাঁকি রীতিমতো ভাল শিকারি ছিলেন । আমাদের দেশ ছিল ঢাকার
বিক্রমপুর পরগনার সোনাদীঘি গ্রামে । বড় জ্যাঠামশাই ময়মনসিংহের একটা জমিদারি
এস্টেটের ম্যানেজার ছিলেন | ময়মনসিংহের উত্তরে মধুপুরের জঙ্গলে উনি অনেক বাঘ হরিণ
বুনো শুয়োর মেরেছেন ৷ আমার মেজো জ্যাঠা-_ মানে ফেলুদার বাঁবা_ঢাকা কলেজিয়েট
স্কুলে অঙ্ক আর সংস্কৃতের মাস্টার ছিলেন ৷ মাস্টার হলে কী হবে__ মুগ্ডর ভাঁজা শরীর ছিল
তাঁর । ফুটবল ক্রিকেট সাঁতার কুত্তি সব ব্যাপারেই দুদাস্ত ছিলেন । উনি যে এত অল্প বয়সে
মারা যাবেন সেটা কেউ ভাবতেই পারেনি । আর অসুখটাও নাকি আজকের দিনে কিছুই
না। ফেলুদার তখন মাত্র ন বছর বয়স । মেজো জেঠিমা তার আগেই মারা গেছেন । সেই
থেকে ফেলুদা আমাদের বাড়িতেই মানুষ ।

আমার আরেক জ্যাঠামশাই ছিলেন, তিনি তেইশ বছর বয়সে সংসার ছেড়ে সন্ধ্যাসী হয়ে
পশ্চিমে চলে যান; আর ফেরেননি । তাঁরও নাকি অসাধারণ গায়ের জোর ছিল । আমার
বাবা হলেন সব চেয়ে ছোট ভাই; বড় জ্যাঠামশাইয়ের সঙ্গে প্রায় পঁচিশ বছর বয়সের
তফাত । বাবার বোধহয় খুব বেশি গায়ের জোর নেই ; তবে মনের জোর যে আছে সেটা
আমি খুব ভাল করেই জানি ।

ফেলুদার প্রিয় বাংলা বই হল বিভৃতিভূষণের আরণ্যক" | করবেট আর কেনেথ
আযান্ডারসনের সব বই ও পড়েছে । নিজে শিকার করেনি কখনও, যদিও বন্দুক চালানো
শিখেছে, রিভলভারে দুদস্তি টিপ, আর দরকার পড়লে যে বাঘও মারতে পারে সে বিষয়ে
কোনও সন্দেহ নেই । তবে ফেলুদা বলে-_ জানোয়ারের মতি-গতি বোঝা মানুষের চেয়ে
অনেক সহজ, কারণ জানোয়ারের মন মানুষের মতো জট পাকানো নয় | মানুষের মধ্যে যে
সবচেয়ে বেশি সাদাসিধে, তারও মন একটা বাঘের মনের চেয়ে অনেক বেশি প্যাচালো।
তাই একজন অপরাধীকে শায়েস্তা করাটা বাঘ মারার চেয়ে কম কৃতিত্ব নয় ।

ট্রেনে যেতে যেতে ফেলুদা লালমোহনবাবুকে এই ব্যাপারটা বোঝাচ্ছিল |
লালমোহনবাবুর হাতে মহীতোষ সিংহরায়ের লেখা তাঁর প্রথম শিকারের বই। বইয়ের
প্রথমেই মহীতোষবাবুর ছবি, একটা মরা রয়াল বেঙ্গলের কাঁধে পা দিয়ে হাতে বন্দুক নিয়ে
দাঁড়িয়ে আছেন । ছাপাটা তত ভাল নয় বলে মুখটা পরিষ্কার বোঝা যাচ্ছে না, তবে চওড়া
চোয়াল, চওড়া কাঁধ আর সরু লম্বা নাকের নীচে চাড়া দেওয়া চওড়া গোঁফটা বুঝতে অসুবিধা
হয়না ।

ছবিটার দিকে কিছুক্ষণ তাকিয়ে থেকে লালমোহনবাবু বললেন, “ভাগ্যে আপনি যাচ্ছেন
আমার সঙ্গে । এরকম একটা পাসোনালিটির সামনে আমি তো একেবারে কেঁচো মশাই |,

লালমোহনবাবুর হাইট পাঁচ ফুট চার ইঞ্চি । প্রথমবার দেখে মনে হবে বাংলা ফিল্মে কিংবা
থিয়েটারে হয়তো কমিক অভিনয়-টভিনয় করেন । কাজেই উনি অনেকের সামনেই কেঁচো ।
ফেলুদার সামনে তো বটেই ।
লেখার দিকে ঝুঁকেছেন।;

কন
