এরি
বাক্স রহস্য

১

ক্যাপ্টেন স্কটের মেরু অভিযানের বিষয়ে একটা দারুণ লোমখাড়া-করা বই এই সবে শেষ
করেছি, আর তার এত অল্প দিনের মধ্যেই যে বরফের দেশে গিয়ে পড়তে হবে সেটা ভাবতেই
পাঁরিনি। অবিশ্যি বরফের দেশ বলতে কেউ যেন আবার নর্থ পোল সাউথ পৌল ভেবে না বসে।
ওসব দেশে কোনও মামলার তদন্ত বা রহস্যের সমাধান করতে ফেলুদাকে কোনওদিন যেতে
হবে বলে মনে হয় না। আমরা যেখানে গিয়েছিলাম সেটা আমাদেরই দেশের ভিতর; কিন্তু যে
সময়টায় গিয়েছিলাম তখন সেখানে বরফ, আর সে বরফ আকাশ থেকে মিহি তুলোর মতো
ভাসতে ভাসতে নীচে নেমে এসে মাটিতে পুরু হয়ে জমে, আর রোদ্দুরে সে বরফের দিকে
চাইলে চোখ ঝলসে যায়, আর সে বরফ মাটি থেকে মুঠো করে তুলে নিয়ে বল পাকিয়ে ছোঁড়া
যায়।

আমাদের এই আযভড়েঞ্চারের শুরু হয় গত মার্চ মাসের এক বিষ্যুদবারের সকালে। ফেলুদার
এখন গোয়েন্দা হিসাবে বেশ নাম হয়েছে, তাই ওর কাছে মক্কেলও আসে মাঝে মাঝে। তবে
ভাল কেস না হলে ও নেয় না। ভাল মানে যাতে ওর আশ্চর্ষ বুদ্ধিটা শানিয়ে নেওয়ার সুযোগ হয়
এমন কেস। এবারের কেসটা প্রথমে শুনে তেমন আহামরি কিছু মনে হয়নি। কিন্তু ফেলুদার
বোধহয় একটা আশ্চর্য ক্ষমত! আছে যার ফলে ও সেটার মধ্যে কীসের জানি গন্ধ পেয়ে নিতে
রাজি হয়ে গেল। অবিশ্যি এও হতে পারে যে মকেল ছিলেন বেশ হোমরা-চোমরা লোক, আর
তাই ফেলুদা হয়তো একটা মোটা রকম দাঁও মারার সুযোগ দেখে থাকতে পারে। পরে
ফেলুদাকে কথাটা জিজ্ঞেস করতে ও এমন কটমট করে আমার দিকে চাইল যে আমি একেবারে
বেমালুম চুপ মেরে গেলাম।

মরেলের নাম দীননাথ লাহিড়ী। বুধবার সন্ক্যাবেলা ফোন করে পরদিন সকালে সাড়ে
আটটায় আসবেন বলেছিলেন, আর ঠিক ঘড়ির কাঁটায় কাঁটায় একটা গাড়ি এসে থামার আওয়াজ
পেলাম আমাদের তারা রোডের বাড়ির সাঁমনে। গাড়ির হর্নটা অন্তুত ধরনের, আর সেটা
শোনামাত্র আমি দরজার দিকে এগিয়ে গিয়েছিলাম। ফেলুদা একটা ইশারা করে আমায় থামিয়ে
দিয়ে চাপা গলায় বলল, 'অত আদেখ্লামো কেন? বেলটা বাজুক।'

বেল বাজার পর দরজা খুলে দিতে ভদ্রলোকের সঙ্গে সঙ্গে চোখ পড়ল তার গাড়িটার দিকে।
এমন পেল্লায় গাড়ি আমি এক রোল্স রয়েস ছাড়া আর কখনও দেখিনি। ভদ্রলোকের নিজের
গায়ের রং, বয়স আন্দাজ পঞ্চান্নর কাছাকাছি, পরনে কৌঁচানো ফিন্‌ফিনে ধুতি আর গিলে করা
আদ্দির পাঞ্জাবি, আর পায়ে সাদা শুঁড় তোলা নাগরা। এ ছাড়া বাঁ হাতে রয়েছে হাতির দাঁত দিয়ে
বাঁধানো হাতলওয়ালা ছড়ি আর ডান হাতে রয়েছে একটা নীল চৌকো আ্যাটাচি কেস। এ রকণ্ন
বাক্স আমি ঢের দেখেছি। আমাদের বাড়িতেই দুটো আছে- একটা বাবার, একটা ফেলুদার।
এয়ার ইন্ডিয়া তাদের যাত্রীদের এই বাক্স বিনি পয়সায় দেয়।

ভন্রলোককে আমাদের ঘরের সবচেয়ে ভাল আত্ম চেয়ারটায় বসতে দিয়ে ফেলুরা তার
উলটোমুখে সাধারণ চেয়ারটায় বসল। ভদ্রলোক বললেন, “আমিই কাল টেলিফোন করেছিলাম।
আমার নাম দীননাথ লাহিড়ী।'

২৪৪
