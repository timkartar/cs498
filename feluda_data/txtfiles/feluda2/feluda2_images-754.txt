লালমোহনবাবু মন্দির দেখে ফিরে এলেন, কিন্তু যোগীন্দরের ফেরার নাম নেই । ফেলুদা
আর আমি ব্যস্তভাবে এদিক-ওদিক দেখছি । এমন সময় দেখি, ছোটকুমারের গাড়ি আসছে ।
ওরা আমাদের পেরিয়ে গিয়ে আবার পিছিয়ে পড়ল কেন ?

আমাদের দেখে গাড়ি থামিয়ে কুমার নেমে এলেন । বললেন, শুপ্তকাশী থেকে নাকি
কেদার ও বন্রী দুটো চুড়োরই ভিউ পাওয়া যায়, তাই গুরা এখানে কিছুটা সময় দিলেন । তবে
আর দেরি করলে চলবে না, কারণ তা হলে যাত্রীদের রওনা দেবার দৃশ্য তোলার জন্য আর
আলো থাকবে না ।

কিন্তু তাও যোগীন্দরের দেখা নেই । তার বদলে দেখা দিলেন সাংবাদিক মিঃ ভার্গব ।
তাঁর গাড়িটা আগে দেখেছিলাম, আর ভাবছিলাম তিনি এখানে এতক্ষণ কী করছেন।
ভদ্রলোক বললেন যে, কেদারনাথের সেবায়েতের একজন নাকি এখানে রয়েছেন । এরা
সকলেই রাওয়াল পরিবারের লোক; এই বিশেষ রাওয়ালটির সঙ্গে নাকি একটা ইন্টারভিউ
নিতে গিয়েছিলেন মিঃ ভার্গৰ। এখনই আবার তাঁকে ছুটতে হবে শোনপ্রয়াগ হয়ে
গৌরীকুণ্ড।

মিঃ ভার্গবৰ চলে যাবার সঙ্গে সঙ্গে একটা বছর পনেরোর ছেলে এসে হঠাৎ
“ফোর-থার্টি-ফোর ট্যাক্সি কি কোই পাসিঞ্রর হ্যায় ইহা % বলে হাঁক দিতেই ফেলুদা ব্যস্তভাবে
তার দিকে এগিয়ে গেল ।

“ফোর-থ্রি-জিরো-ফোর কি পাসিগ্র %

হ্যাঁ । কেন, কী হয়েছে %

ব্যাপার আর কিছুই না, আমাদের গাড়ির ড্রাইভার জখম হয়ে পড়ে আছে কিছু দূরে ।
ছেলেটি তাকে চেনে বলে সে খবর দিতে এসেছে ।
ছেলেটাকে অনুসরণ করে গেলাম ।

পাঁচ-সাতটা বাড়ি নিয়ে একটা নিরিবিলি পাড়ায় একটা কলাগাছের ধারে যোগীন্দররাম
মাটিতে মুখ থুবড়ে পড়ে আছে । তার মাথার পিছন দিকের ঘন কালো চুলে রক্তের ছোপ ।
শরীরের ওঠা-নামা থেকে বোঝা যাচ্ছে সে মরেনি, কিন্তু ফেলুদা তাও দৌড়ে গিয়ে তার নাড়ি
পরীক্ষা করল ।

কে এই কুকীর্তি করেছে, এ নিয়ে চিন্তা করার সময় নেই ; এখন দরকার ওর চিকিৎসা |
ছোকরাটি বলল, এখানে হাসপাতাল দাওয়াখানা দুইই আছে । সে আবার গাড়িও চালাতে
জানে । শেষ পর্যন্ত সে-ই নিজে ট্যাক্সি চালিয়ে যোগীন্দরকে হাসপাতালে নিয়ে গেল ।

সব মিলিয়ে ঘণ্টা দেড়েক দেরি হয়ে গেল । যোগীন্দরের মাথায় ব্যান্ডেজ, ব্যথাও আছে;
তাকে বলা হল যে এখান থেকে অন্য ট্যাক্সির ব্যবস্থা করে দিলে, আমরা তাতেই যাব । কিন্তু
সে রাজি হল না। সে নিজেই যাবে আমাদের নিয়ে | ্‌

“কে মেরেছিল, কিছু বুঝতে পেরেছিলে ? ফেলুদা জিজ্ঞেস করল ।

“নেহি”, বলল যোগীন্দর, পিছে সে আ কর মারা |;

'এখানে তোমার কোনও দুশমন আছে £%

“কোইভি নেহী।'

ফেলুদা কী ভাবছে সেটা আমি জানি। দুশমন যদি থাকে তো সে আমাদের দুশমন
আমাদের দেরি করিয়ে দেবার জন্য ব্যাপারটা করা হয়েছে। শত্র কে আমরা বুঝতে না
পারলেও, শক্ত যে রয়েছে তাতে সন্দেহ নেই ।

আমরা রওনা হবার পর আমি ফেলুদাকে বললাম, “আচ্ছা, মিঃ পুরী যে তোমার কাছে
২৭৮
