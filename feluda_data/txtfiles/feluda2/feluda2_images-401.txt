ঙ

খুনটা হয়েছিল মঙ্গলবার সকালে । বিষ্যুদবার দুপুরে ফেলুদার ফোন এল মহিম দত্তগুপ্তর কাছ
থেকে । খবর আছে অনেক ।

অনীকেন্দ্র সোম কানপুরের আই আই টি-তে অধ্যাপনা করতেন । সেখানে তাঁর কোনও
আত্মীয় থাকে না। তবে তাঁরা খবর পাঠান যে কলকাতায় অনীকেন্দ্র সোমের এক ভাই
থাকে । সে নাকি স্টেট ব্যাঙ্কে চাকরি করে | পুলিশ তার হদিশ বার করে । ভদ্রলোক নাকি
খবরের কাগজে তাঁর দাদার মৃত্যু-সংবাদটা মিস্‌ করে গেছিলেন ৷ যাই হোক, তিনি লাশ
সনাক্ত করে যান, এবং বলেন যে অনীকেন্দ্রবাবু নাকি তাঁর আত্মীয়-স্বজনের সঙ্গে বিশেষ
যোগাযোগ রাখতেন না । কলকাতায় প্রায় আসতেন না বললেই চলে । তবে দাদা একটু
খামখেয়ালি হলেও, নির্ভীক, স্বাধীনচেতা পুরুষ ছিলেন সেটা ভাই স্বীকার করেন ।

দু নম্বর-_কুকরিতে কোনও আঙুলের ছাপ পাওয়া যায়নি । অথাৎ খুনি অত্যন্ত সাবধানি
লোক । যে ভাবে যে ত্যাঙ্গেলে ছোরা বুকে ঢুকেছে, তাতে মনে হয় খুনি ন্যাটা বা
লেফট-্যান্ডেড 1 গ্র্যান্ড হোটেলের কিউরিওর দোকানের মালিক ছোরাটা দেখে চিনেছেন
এবং বলেছেন সেটা তাঁরা বিক্রি করেন সোমবার সকালে মিঃ বাটরা নামক এক ব্যক্তিকে ।
ইনি গ্র্যান্ড হোটেলেই ছিলেন, এবং যেদিন খুন হয় সেদিন ইন্ডিয়ান এয়ার লাইনসের সকাল
ন্টার ফ্লাইটে চলে যান কাঠমাণ্ড |
যাত্রী ছিলেন না । তবে রবিবারের অন্য সব ফ্লাইটের প্যাসেঞ্জার লিস্ট দেখে পুলিশ জেনেছে
যে সে দিন কাঠমাপু-ক্যালকাটা বিকালের ফ্লাইটে অনীকেন্দ্র সোম নামে একজন প্যাসেঞ্জার
ছিলেন । এক ঘণ্টা লেট ছিল ফ্লাইটটা ; সেটা এসে দমদমে পৌছায় সাড়ে পাঁচটায় ।

মহিমবাবু শেষ কথা বললেন এই যে, খুনি যখন বিদেশে ভাগলওয়া, তখন এখান থেকে
কিছু করার কোনও সোজা রাস্তা নেই। কেসটা আপাতত চলে যাচ্ছে সি আই ডি
হোমিসাইডের হাতে । সেখান থেকে দিল্লির হোম ডিপার্টমেন্টে জানালে পর তারা আবার
নেপাল সরকারের কাছে অনুরোধ জানাবেন এই খুনের তদন্তে সহায়তার জন্য । নেপাল
সরকার সম্মতি জানালে পর এখান থেকে সি আই ডি-র লোক চলে যাবে কাঠমাণ্ু |

ফেলুদা ফোনটা রাখার সময় শুধু একটি কথাই বলল--

“বেস্ট অফ লাক্‌ !”

এর পর দুটো দিন ফেলুদার কথা একদম বন্ধ । তবে ও যে গভীরভাবে চিন্তা করছে সেটা
ওর ঘনঘন পায়চারি, মাঝে মাঝে আঙুল মটকানো, আর হঠাৎ হঠাৎ বিছানায় চিত হয়ে শুয়ে
পড়ে সিলিং-এর দিকে চেয়ে থাকা দেখেই বুঝতে পারছিলাম ।
দ্বিতীয় দিন লালমোহনবাবু এসে প্রীয় দু ঘণ্টা রইলেন, অথচ পুরো সময়টা ফেলুদা
টোট্যালি মৌনী | ভদ্রলোক শেষটায় যা বলার আমাকেই বললেন, এবং মোদ্দা ব্যাপারটা এই
যে, উনি নাকি গতকাল এক আশ্চর্য পামিস্টের কাছে গিয়ে হাত দেখিয়ে এসেছেন !
'বুঝলে ভাই তপেশ, ভদ্রলোকের নাম হচ্ছে মৌলিনাথ ভট্টাচার্য । শুধু যে দুর্ধ্
হাত-দেখিয়ে তা নয়, ওরিজিন্যাল রিসার্চ আছে । বলেন, মানুষের মতো বাঁদরের হাতেও
. ৮৯
