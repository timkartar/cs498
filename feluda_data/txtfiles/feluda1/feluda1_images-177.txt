নীলমণি সান্যালের বাড়িতে পৌছতে ট্যাক্সিভাড়া উঠল এক টাকা সন্তর পয়সা। একটা
দুটাকার নোট বার করে ট্যাক্সিওয়ালার হাতে দিয়ে ফেলুদা হাতের একটা কায়দার ভঙ্গিতে
বুঝিয়ে দিল যে তার চেঞ্জ ফেরত চাই না। গাড়ি থেকে নেমে পোর্টিকোর তলা দিয়ে গিয়ে
সামনের দরজায় পৌছে কলিং বেল টেপা হল।

দোতলা বাড়ি, তবে খুব যে বড় তাও নয়, আর খুব পুরনোও নয়। সামনের দিকে একটা
বাগানও আছে, তকে সেটা খুব বাহারের কিছু নয়।

একজন দারোয়ান গোছের লোক এসে ফেলুদার কাছ থেকে ভিজিটিং কার্ড নিয়ে আমাদের
বৈঠকখানায় বসতে বলল। ঘরে ঢুকে চারদিকে তাকিয়ে বেশ তাক লেগে গেল। সোফা, টেবিল,
বেশ একটা জমকালো ভাব। মনে হয় অনেক খরচ করে মাথা খাটিয়ে কিনে সাজানো হয়েছে।

ফেলুদা নিজেই উঠে পাখার রেগুলেটারটা ঘোরানোর সঙ্গে সঙ্গেই একজন ভদ্রলোক এসে
ঢুকলেন। গায়ে স্লিপিং সুটের পায়জামার উপর একপাশে বোতামওয়ালা আদ্দির পাঞ্জাবি, পায়ে
হরিণের চামড়ার চটি, আর দৃহাতের আঙুলে অনেকগুলো আংটি। হাইট মাঝারি, দাড়ি গোঁফ
কামানো, মাথায় চুল বেশি নেই, রং মোটামুটি ফরসা, আর চোখ দুটো ঢুলুটুলু- দেখলে মনে
হয় এই বুঝি ঘুম থেকে উঠে এলেন। বয়স কত হবে? পঞ্চাশের বেশি নয়।

“আপনারই নাম প্রদোষ মিত্তির?” জিজ্ঞেস করলেন। “আপনি যে এত ইয়ং সেটা জানা ছিল
না।? ,

ফেলুদা একটু হে হে করে আমার দিকে দেখিয়ে বলল, “এটি আমার খুড়তুতো ভাই। খুব
বুদ্ধিমান ছেলে। আপনি চাইলে আমাদের কথাবার্তার সময় আমি ওকে বাইরে পাঠিয়ে দিতে
পারি।”

আমার বুকটা ধুকপুক করে উঠল কিন্তু ভদ্রলোক আমার দিকে একবার চোখ বুলিয়ে নিয়েই
বললেন, “কেন, থাকুক না_কোনও ক্ষতি নেই।' তারপর ফেলুদার দিকে ফিরে বললেন,
ইয়ে__আপনারা কিছু খাবেন-টাবেন? চা বা কফি?

'নাঃ। এই সবে চা খেয়ে বেরিয়েছি।,

“বেশ, তা হলে আর সময় নষ্ট না করে কেন ডেকেছি সেইটে বলি। তবে তার আগে আমার
নিজের পরিচয়টা একটু দিই। বুঝতেই পারছেন আমি একজন শৌখিন লোক। পয়সা কড়িও কিছু
আছে সেটাও নিশ্চয়ই অনুমান করেছেন। তবে বললে বিশ্বাস করবেন না, আমি চাকরিও করি
নাঃ ব্যবসাও করি না, বা বাপের সম্পত্তিও এক পয়সাও পাইনি।”

নীলমণিবাবু রহস্য করার ভাব করে চুপ করলেন।

ফেলুদী বলল, “তা হলে কি লটারি?

“আজ্ঞে?

বলছিলাম-_তা হলে কি কখনও লটারি-টটারি জিতেছিলেন?

“এগজাক্টুলি? ভদ্রলোক প্রায় ছেলেমানুষের মতো চেঁচিয়ে উঠলেন। “এগারো বছর আশে
রেঞ্জার্স লটারি জিতে এক ধাক্কায় পেয়ে যাই প্রায় আড়াই লাখ টাকা। তারপর সেই টাকা দিয়ে,
খানিকটা বুদ্ধি আর খানিকটা ভাগ্যের জোরে, বেশ ভালভাবেই চালিয়ে এসেছি। বাড়িটা তৈরি
করি বছর আষ্টেক আশগে। আপনি হয়তো ভাবছেন, এরকম অকেজোভাবে একটা মানুষ বেঁচে
থাকে কী করে; কিন্তু আসলে একটা কাজ আমার আছে__একটাই কাজ-_ সেটা হল, অকশন
থেকে এইসব জিনিসপত্র কিনে ঘর সাজানো !”

ভদ্রলোক তাঁর ডান হাতটি বাড়িয়ে চারিদিকের সাজানো জিনিসপত্রগুলোর দিকে দেখিয়ে
দিলেন। তারপর বললেন__ ূ
১০২
