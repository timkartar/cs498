“আর সেদিন থেকেই উনি কৈলাস চৌধুরী সেজে বসেছিলেন?

কৈলাসবাবু দুঃখের ভাব করে মাথা নেড়ে বললেন, “দোষটা আমারই, জানেন। বানিয়ে,
বানিয়ে বড়াই করাটা বোধহয় আমাদের রক্তে একেবারে মিশে আছে। পঞ্চাশ টাকা দিয়ে একটা
পাথর কিনেছিলুম জববলপুরের বাজার থেকে। কী দুর্মতি হল, ফিরে এসে চাঁদার জঙ্গলের এক
দেবমন্দিরের গল্প ফেঁদে কেদারকে তাক লাগিয়ে দিলুম। সেই থেকেই ওর ওইটের উপর লোভ ।
আমার ভাগ্যটা ও সহ্য করতে পারেনি। অনেক কিছুই সহ্য করতে পারেনি। বোধহয় ভাবত-_
দুজনে যমজ ভাই-_চোখে দেখে কোনও তফাত করা যায় না, অথচ আমার গুণ, আমার
রোজগার, আমার ভাগ্য-_এ ব্যাপারে ওর সঙ্গে এত তফাত হবে কেন? ও নিজে ছিল
বেপরোয়া রেকলেস। একবার তো নোট জাল করার কেসে পড়েছিল। আমিই কোনও রকমে
ওকে বাঁচাই। বিলেত গেল আমারই কাছ থেকে টাকা ধার করে। ভাবলুম আপদ গেল। এই
সাতদিন আগে__গত মঙ্গলবার- বাড়ি ফিরে দেখি পাঁথরটা নেই। তার কথা মনেই হয়নি।
চাকরদের উপর চোটপাট করলুম--কোনও ফল হল না। বিষ্যুদবার সকালে আপনাকে চিঠি
দিলাম। সেদিনই রাত্রে ও এল। বাজারে যাচাই করে জেনেছে ও পাথরের কোনও দাম নেই,
অথচ ও দেখেছিল লাখ টাকার স্বপ্ন। ক্ষেপে একেবারে লাল। টাকার দরকার-__অন্তত বিশ
হাজার! চাইল-_রিফিউজ করলুম। তাতে ও আমাকে অজ্ঞান করে বন্দি করল। বলল যতদিন
না টাকা দিই তদ্দিন ছাডবে না-__আর সে কদিন ও কৈলাস চৌধুরী সেজে বসে থাকবে
কেবল আদালতে যাবে না-_অসুখ বলে ছুটি নেবে।;

ফেলুদা বলল, “আমি যখন আপনার চিঠি পেয়ে এসে পড়লাম, তখন ভদ্রলোক একটু
মুশকিলে পড়েছিলেন, তাই আমাদের দশ মিনিট বসিয়ে রেখে একটা হুমকি চিঠি, আর একজন
কাল্পনিক শত্রু খাড়া করলেন। এইটে না করলে আমাদের সন্দেহ হত। অথচ আমি থাকলেও
বিপদ--তাই আবার টেলিফোনে হুমকি দিয়ে আর গাড়ি চাপা দিয়ে আমাদের হটাতেও চেষ্টা
করলেন! |

কৈলাস ভ্রকুটি করে বললেন, “কিন্তু আমি ভাবছি, কেদার এ ভাবে হঠাৎ আমাকে রেহাই
দিয়ে চলে গেল কেন। আমি তো কাল রাত অবধি ওকে টাকা দিতে রাজি হইনি। ও কি শুধু
হাতেই চলে গেল?

অবনীশবাবু যে কখন দুধ নিয়ে হাজির হয়েছেন তা লক্ষই করিনি। হঠাৎ ভদ্রলোকের
চিৎকার শুনে চমকে উঠলাম।

“খালি হাতে যাবেন কেন তিনি? আমার টিকিট__ আমার মহামূল্য ভিক্টোরিয়ার টিকিট নিয়ে
গেছেন তিনি।”

ফেলুদা অবনীশবাবুর দিকে চেয়ে চোখ বড় বড় করে বলল, 'সেকী__সেটা গেছে নাকি?

“গেছে বইকী! আমাকে শেষ করে দিয়ে গেছেন কেদার মামা।”

“কত দাম যেন বলেছিলেন টিকিটটার?

“বিশ হাজার।'

“কিন্তু __ফেলুদা অবনীশবাবুর দিকে ঝুঁকে পড়ে গলাটা নামিয়ে বলল, ক্যাটালশে যে বলছে
ওটার দাম পঞ্চাশ টাকার বেশি নয়।”

অবনীশবাবুর মুখ হঠাৎ ফ্যাকাশে হয়ে গেল।

ফেলুদী বলল, 'আপনার মধ্যেও তো চৌধুরী বংশের রক্ত রয়েছে_-তাই না? আপনিও
বোধহয় একটু রং চড়িয়ে কথা বলতে ভালবাসেন?

ভদ্রলোক এবার একেবারে ছেলেমানুষের মতো কাঁদো কাঁদো মুখ করে বললেন, কী করি

বলুন! তিন বছর ধরে চার হাজার ধুলোমাখা চিঠি ঘেঁটেও যে একটা ভাল টিকিট পেলাম না!
৯৯
