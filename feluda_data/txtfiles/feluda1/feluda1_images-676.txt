না কেন, গর চোখ কিন্তু চলে গেছে মন্দিরের সোনায় মোড়া চুড়োর দিকে । একবার
ফেলুদীকে কী যেন প্রশ্নও করলেন চুড়োর দিকে আঙুল দেখিয়ে । গোলমালে কী বললেন
শুনতে পেলাম না, তবে “ক্যারেট' কথাটা কানে এল | চুড়োর দিকে চাইতে গিয়েই চোখে
পড়ল আকাশে দশ-বারোটা চিল চক্কর দিচ্ছে, আর তারই এক পাশে একটা লাল-সাদা
পেটকাটি ঘুড়ি গোঁৎ খেয়ে মন্দিরের পিছনে অদৃশ্য হয়ে গেল ।

ফেলুদাও ঘুড়িটাকে দেখেছে ।

আমরা দুজন ফেলুদারই পিছন পিছন আরও খানিকটা এগিয়ে গেলাম-যদি আবার
ঘুড়িটাকে দেখা যায় । হ্যাঁ_ওই তো আবার দেখা যাচ্ছে__লাল-সাদা পেটকাটি । ওই তো
উপর দিকে উঠল, আর ওই তো আবার গোঁৎ খেয়ে নীচের দিকে নেমে একটা চারতলা
বাড়ির পিছনে অদৃশ্য হয়ে গেল ।

“মোস্ট ইন্টারেস্টিং...

চাপা গলায় বললেও, ফেলুদার ঠিক পাশেই থাকায় ওর কথাটা আমি শুনতে পেলাম ।

লালমোহনবাবু বললেন, “শুধু ইন্টারেস্টিং কেন বলছেন মশাই__ আমার কাছে তো
ডিস্টার্বিং বলেও মনে হচ্ছে। মানে, ঘুড়িটার কথা বলছি না। চারদিকে এত দাড়ি আর
জটার মধ্যে মেঘরামের কত স্পাই ঘোরাফেরা করছে ভাবতে পারেন ? একটি লোক তো
আপনার দিক থেকে চোখ ফেরাচ্ছে না। আমি আড়চোখে ওয়াচ করে যাচ্ছি প্রায় তিন
মিনিট ধরে |

ফেলুদা আকাশের দিক থেকে চোখ না নামিয়েই বলল, “গোঁফ-দীড়ি-জটা-বষ্টি-কমণ্ুল,
আর গায়ে টাটকা নতুন-কেনা হিন্দি নামাবলী তো %

“ফুল মার্কস" বললেন জটায়ু।

আমরা আবার এগিয়ে গেলাম | সামনেই একটা ষাঁড়ের পিছনে একটা সিঁদুর আর
জবাফুলে বোঝাই দোকানের পাশে লোকটা দাঁড়িয়ে আছে। ফেলুদা তার সামনে এসে বেশ
জোর গলায় বলল, “জয় বাবা বিশ্বনাথ £ আমার হাঁসি পেলেও একদম চেপে গেলাম ।

বিশ্বনাথ থেকে আমরা সোজা চলে গেলাম জ্ঞানবাপী | এখানেই অওরঙ্গজেবের মসজিদ,
আর এখানেই সেই প্রকাণ্ড খোলা চাতাল | চাতালটায় এসে আবার আকাশের দিকে চাইতে
আর খুঁড়িটা দেখতে পেলাম না।

উত্তর দিকে যেখানে চাতালটা শেষ হয়েছে সেখান দিয়ে একটা সিঁড়ি নেমে গেছে
রাস্তায়__কারণ চাতালটা রাস্তার চেয়ে প্রায় আট-দশ হাত উচুতে । ফেলুদী কী মতলবে
বেরিয়েছে সেটা নিয়ে আমার মনে যে সন্দেহটা ছিল, এখন দেখলাম লালমোহনবাবুও সেই
একই জন্দেহ করছেন |

“আপনি কি মশাই মেঘরামের বাড়ি যাবার তাল করছেন নাকি ?%

ফেলুদা বলল, “আমার আরাধ্য দেবতা আর কে আছে বলুন । ক্রাইম না থাকলে তো
ফেলু মিত্তিরের রোজগার বন্ধ হয়ে যাবে, সুতরাং এখানকার সবচেয়ে বড় ক্রিমিন্যালের
মন্দিরটা একবার দেখে যাব না ?

দিনের বেলা চারদিকে শরৎকালের ঝলমলে রোদ আর লোকের ভিড় বলে হয়তো
ফেলুদার কথায় অতটা শিউরে উঠলাম না ; তবে ওই এক কথায় বুকের ঘড়িটায় দম দেওয়া
হয়ে গেছে, আর ধুকপুক শুরু হয়ে গেছে ।

এখানে গোলমাল কম, তাই লালমোহনবাবু পরের প্রশ্নটা গলা নামিয়ে করতে পারলেন ।

“আপনার অস্ত্রটি সঙ্গে নিয়েছেন তো %

“কোন অস্ত্রটার কথা বলছেন ? রিভলভার নিইনি । বাকি তিনটে সব সময় সঙ্গেই

৪৬০
