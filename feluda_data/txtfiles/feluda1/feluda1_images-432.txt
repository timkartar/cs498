মনে হয় এখন আর আততায়ী আমাদের দেখতে পাচ্ছে না, কারণ এই কালো ত্যান্বাসাডরটা
আমাদের গার্ড করে রেখেছে।

আমি এই মাটিতে মুখ থুবড়োনো অবস্থাতেও বুঝতে পারলাম কী যেন একটা নতুন ঘটনা
ঘটতে শুরু করেছে। আমার ঘাড়ে কী যেন একটা ঠাণ্ডা সুড়সুড়ি দিচ্ছে। ঘাঁড়টা ঘুরিয়ে পাশে
তাকাতেই বুঝতে পারলাম ব্যাপারটা কী। চারিদিক ঘিরে আকাশ থেকে মিহি তুলোর মতো
বরফ পড়তে শুরু করেছে৷ কী অদ্ভুত সুন্দর এই বরফের বৃষ্টি! এই প্রথম জানলাম যে বরফ
পড়ার কোনও শব্দ নেই। লালমোহনবাবু কী যেন একটা বলতে যাচ্ছিলেন, কিন্তু ফেলুদা জিব
দিয়ে একটা সাপের মতো শব্দ করে তাকে থামিয়ে দিল।

হঠাৎ চারিদিকের নিস্তব্ধতা আবার ভেঙে গেল। এবার বন্দুকের শব্দ নয়, গাছ থেকে বরফ
পড়ার শব্দ নয়, বরফের উপর গাড়ির চাকার শব্দ নয়। এবার মানুষের গলা।

শুনুন মিস্টার মিত্তির!

এ কার গলা? এ গলা যে চেনা চেনা মনে হচ্ছে!

“শুনুন মিস্টার মিত্তির_আমি আপনাদের বাশে পেয়েছি সেটা নিশ্চয়ই বুঝতে পারছেন।
কাজেই কোনও কারসাজি দেখাবেন না। ওতে কোনও ফল তো হবেই না, বরং আপনাদের প্রাণ
নিয়ে টানাটানি হতে পারে।”

চেচিয়ে বলা এই কথাগুলো উলটো দিকের পাহাড়ের গা থেকে বার বার প্রতিধ্বনিত হয়ে
ফিরে এসে ঠাণ্ডা নিস্তব্ধ পরিবেশটাকে গমগমিয়ে দিল। তারপর আবার কথা শুরু হল-_

'আমি আপনার কাছে শুধু একটি জিনিস চাই।,

কী জিনিস?'_ ফেলুদা উপরে পাহাড়ের দিকে মুখ তুলে প্রশ্নটা করল।

“আপনি গাঁড়ির পিছন থেকে বেরিয়ে সামনে আসুন। আমি আপনাকে দেখতে চাই, যদিও
আপনি আমাকে দেখতে পাবেন না। আপনি বেরিয়ে এলে তারপর আপনার প্রশ্নের জবাব
পাবেন।?

আমার কানের কাছেই একটা অভ্তূত শব্দ হচ্ছিল কিছুক্ষণ থেকে, আমি ভাবছিলাম সেটা
গাড়ির ভেতর থেকে আসছে; এখন বুঝলাম সেটা হচ্ছে লালমোহনবাবুর দাঁতে দাঁত লাগার
ফলে।

ফেলুদা বরফ থেকে উঠে গাড়ির উলটো দিকে গিয়ে দাঁড়াল। তার মুখে একটা কথা নেই।
বোধহয় সে বুঝতে পেরেছে এ অবস্থায় আদেশ মানা ছাড়া আর কোনও রাস্তা নেই। ফেলুদাকে
এমন বেগতিকে কখনও পড়তে হয়েছে বলে মনে পড়ল না।

"আপনার সঙ্গে যে তিনজন রয়েছে আবার কথা এল, তারা যদি কোনও রকম চালাকি
করে, তা হলে তৎক্ষণাৎ তাদের ফল ভোগ করতে হবে__এটা যেন তারা মনে রাখেন।”

“আপনি কী চাইছেন সেটা এবার বলবেন কী? ফেলুদা জিজ্ঞেস করল। গাড়ির পিছনের
চাকার পাশ দিয়ে ফেলুদাকে দেখতে পাচ্ছিলীম। সে উপরের দিকে চেয়ে আছে। তার সামনেই
পাহাড়ের গায়ে অনেকখানি জায়গা জুড়ে শুধু বরফের ঢাল; তার উপরে রয়েছে ঝাউবন। সেই
ঝাউবনের আড়াল থেকে আততায়ী কথা বলছে আর আমাদের দেখছে।

আবার কথা এল-__

“আপনার রিভলভারটা বার করুন।'

ফেলুদা বার করল।

“ওটা ছুঁড়ে আপনার সামনে পাহাড়ের গায়ে বরফের ওপর ফেলে দিন।”

ফেলুদা ফেলল।

“আপনার কাছে কোডাকের কৌটোটা আছে?

২৮৮
