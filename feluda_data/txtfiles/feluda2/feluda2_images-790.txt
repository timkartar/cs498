নেই। বুঝতেই পারছেন, এই অবস্থায় আমার যাত্রার সঙ্গে যোগটা কত অস্বাভাবিক। কিন্তু আমার
ছেলেবেলা থেকেই ওই দিকে শখ। আই. এ. পাশ করে আর পড়িনি। বেহালা শিখেছি মাস্টার
রেখে, গান করতাম, গান লিখতাম খুব কম বয়স থেকেই। বাবাকে সোজাসুজি বলি যে আমি
যাত্রায় জয়েন করব। বাবার আবার কেন জানি আমার উপর একটা দুর্বলতা ছিল, তাই আমার
আবদারটা মেনে নিলেন। এখন অবিশ্যি আমি আমার অন্য দু ভাইয়ের চেয়ে কম কিছু রোজগার
করি না। যাত্রার আর্থিক সচ্ছলতার কথাটা জানেন তো?

“তা আর জানি না” বললেন লালমোহনবাবু। “হিরো-হিরোইন মাইনে পায় পঁচিশ-ত্রিশ হাজার
টাকা করে।'

“আমার নিজের কথাটা নিজেই বলছি বলে কিছু মনে করবেন না, বললেন ইন্দ্রনারায়ণবাবু
“কিন্ত আজ ভারত অপেরার যে এত নাম-ডাক সেটা প্রায় অনেকটাই আমার জন্য। আমার
নাটক, আমার গান, আমার বাজনা_ এগুলো ভারত অপেরার বড় ভ্যাট্রাকশন, এবং আমার
গোলমালটাও এর থেকেহ।”

কথাটা বলে ভদ্রলোক থামলেন। তার একটা কারণ অবিশ্যি শ্রীনাথ চা এনেছে তাই। ফেলুদা
বলল, “আপনি কি অন্য দলের সঙ্গে প্রতিদ্বন্দিতার কথা বলছেন?

“আজ্জে হ্যাঁ, আপনি ঠিক ধরেছেন। আমাকে বেশি টাকার প্রলোভন দেখিয়ে ভাঙিয়ে নেবার
চেষ্টা তো অনেক দিন থেকেই চলছে। টাকা জিনিসটাকে তো আর অগ্রাহ্য করা চলে না, তবে
ভারত অপেরার সঙ্গে আমি আছি আজ সতেরো বছর ধরে। এরা আমাকে যথেষ্ট যত্ব-আত্তি
করে, আমার গুণের মর্যাদা দেয়। কাজেই এ দল ছেড়ে অন্য দলে যাবার আগে অনেকবার
ভাবতে হয়। আমি তাই এদের সবাইকে ঠেকিয়ে রেখেছি। কিন্তু সেদিন যেটা হল এবং যেটার
জন্য আমি আপনার কাছে আসতে বাধ্য হলাম-_সেটা হল আমাকে হটিয়ে ভারত অপেরাকে
পঙ্গু করার চেষ্টা।?

“হটিয়ে মানে?

“সোজা কথায় খুন করে।'

“এটার প্রমাণ কী?

প্রমাণ একেবারে শারীরিক আক্রমণ। তিন দিন আগের ঘটনা। এখনও কাঁধে ব্যথা রয়েছে।

“কোথায় হল আক্রমণটা?

“বিডন স্ট্রিট থেকে বেরিয়েছে মহম্মদ শফি লেন। সেখানে একটা বাড়িতে আমাদের আপিস
আর রিহার্সীলের ঘর। গলিটা অন্ধকার এবং নিরিবিলি। সেদিন আবার ছিল লোডশেডিং। ডিসি
অফ। আমি যাচ্ছি আপিসে, এমন সময় পিছন থেকে এসে মারল রড জাতীয় একটা কিছু দিয়ে।
মাথায় মারতে চেয়েছিল বোধহয়; অল্পের জন্য পীরেনি। সৌভাগ্যক্রমে ঠিক সেইসময় আমাদের
দলের দুজন অভিনেতা আসছিল গলি দিয়ে আপিসেই। আমি তখন মাটিতে পড়ে যন্ত্রণায়
কাতরাচ্ছি। তারা আমাকে তুলে আপিসে নিয়ে গিয়ে সব ব্যবস্থা করে। আমার হাতে বাক্সে
বেহালা ছিল, সেটা পড়ে যায় রাস্তায়। আমার সবচেয়ে ভয় ছিল সেটার বুঝি কোনও ক্ষতি
হয়েছে__কিস্তু দেখলাম তা হয়নি। এখন, আমি আপনার কাছে এসেছি আমার কী করা উচিত
সে বিষয়ে পরামর্শ নিতে।”

ফেলুদা একটা চারমিনার ধরিয়ে বলল, “এই অবস্থায় তো আমার পক্ষে কিছু করা সম্ভব নয়।
আর যে লোক আপনাকে আক্রমণ করেছে সে যে বিরুদ্ধ পার্টির লোক এমনও ভাবার কোনও
কারণ দেখছি না। সে সাধারণ চোর ছ্যাঁচড় হতে পারে- হয়তো আপনার মানিব্যাগ হাতানোর
তালে ছিল। আপনি বরং পুলিশে খবর দিতে পারেন। এর বেশি আর আমার দিকে থেকে কিছু
বলা সম্ভব নয়, মিঃ আচার্য। তবে আর যদি কোনও ঘটনা ঘটে তা হলে আপনি আমাকে

৩০১৯
