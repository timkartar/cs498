ইউ. কে!,

লালমোহনবাবূর চোখ ছানাবড়া হয়ে গেল। ফেলুদা ভদ্রলোককে কলকাতার ঘটনা সব বলে
দিয়ে তারপর লম্ডনের ব্যাপারটা বলল। ভদ্রলোক এটার জন্য একেবারেই তৈরি ছিলেন না।

“আপনি গেলে কিন্তু আপনার নিজের খরচে যেতে হবে। আমাদের খরচ মিস্টার মজুমদার
দিচ্ছেন।”

কুছ পরোয়া নেহি। খরচের ভয় আমাকে দেখাবেন না, মিস্টার হোমস। আপনার পসার
বেড়েছে ঠিকই, কিন্তু এখনও আমার রোজগার আপনার চেয়ে বেশি। শুধু বলে দিন কী করতে
হবে।'

“দিন সাতেকের মতো গরম কাপড় নেবেন। পসপোর্টটা হারাননি তো?,

“নো স্যার__কেয়ারফুলি কেপট ইন মাই আযালমাইরা।”

“তা হলে আর আপনার করণীয় কিছু নেই। যাঁবার তারিখটা যথাসময়ে জানতে পারবেন।
যদ্দুর মনে হয়__এখান থেকে বন্বে, বন্ধে থেকে লন্ডন ।'

“ওখানে থাকছি কোথায়?

“সেটা রঞ্জনবাবুর ট্র্যাভল এজেন্ট ব্যবস্থা করবে। একটা গ্রি-্টার হোটেল হবে আর কী।,

“হোয়াই ওনলি গ্রি স্টারস

“তার চেয়ে বেশি চড়তে গেলে মজুমদার মশায়ের পকেট ফাঁক হয়ে যাবে। লন্ডনের খরচ
সম্বন্ধে কোনও ধারণা আছে আপনার ??

“তা অবিশ্যি নেই। তবে. একটা কথা বলে রাখি _গড়পারে এক ভদ্রলোক থাকেন, আমার
খুব চেনা। চন্দ্রশেখর বোস। ব্যবসাদার। বছরে দুবার করে বিলেত যান। তাঁর কাছ থেকে কিছু
ডলার ম্যানেজ করব_ কী বলেন?

ব্যাপারটা কিন্তু বেআইনি। অতএব নীতিবিরুদ্ধ।'

“আরে মশাই আপনি অত সাধুগিরি করবেন না তো। আজকাল নীতির ডেফিনিশন চেঞ্জ করে
গেছে।' |
“ঠিক আছে। অনিচ্ছা সত্বেও আপনার কারচুপিতে সায় দিচ্ছি।?

আমাদের মঙ্গলবার এয়ার ইন্ডিয়াতে যাওয়া ঠিক হল। প্লেন ছাড়বে রাত তিনটেয়, তারপর
বন্ধে হয়ে লন্ডন পৌঁছাবে মঙ্গলবার সকাল সাড়ে এগারোটায়। হোটেলের বুকিং-ও হয়ে
গেছে__পিকাডিলি সার্কাসে রিজেন্ট প্যালেস। ফেলুদা বলল, “খুব ভাল লোকেশন। একেবারে
শহরের মাঝখানে।” ফেলুদা ক'দিন থেকে লন্ডন সংক্রান্ত গাইড বুকে ডুবে আছে, খুঁটিয়ে খুঁটিয়ে
শহরের ম্যাপ দেখছে।

যাবার আগের দিন মিস্টার মজুমদারকে ফোন করা হল। মিনিট দুয়েক কথা বলে ফোন
নামিয়ে রেখে ফেলুদা বলল, “জানতে চেয়েছিলাম ওঁর বাবা কোনও হাসপাতালের সঙ্গে যুক্ত
ছিলেন কি না। বললেন ওর মনে নেই। ওরা কোথায় থাকতেন জিজ্ঞেস করাঁতেও একই উত্তর
পেলাম। বললেন ওর বাবা ওকে বলেছিলেন কিন্তু এখন আর মনে নেই। আমার মনে হয়
আযাকসিডেন্টটা ওঁর স্মৃতিশক্তিকেই দুর্বল করে দিয়েছে। লন্ডনে আমার কলেজের এক সহপাঠী
আছে, সে-ও ডাক্তার। দেখব ওর কাছ থেকে কোনও খবর পাওয়া যায় কি না।”

দেখতে দেখতে যাবার দিন চলে এল। ফেলুদার দৌলতে কত জায়গাই না দেখলাম, কিন্তু
লন্ডন যাওয়া হবে এটা কোনওদিন ব্বম্মেও ভাবিনি। লালমোহনবাবু বললেন, “বিলেত আজকাল
রাম শ্যাম যদু মধু সকলেই যাচ্ছে, সেই ভেবে মনটাঁকে একটু ঠাণ্ডা রাখার চেষ্টা করছিলাম-_ও

৫৭৭
