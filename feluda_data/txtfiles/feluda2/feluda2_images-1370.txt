ফেলেছিলাম । ফলে এ সব উঠতি ম্যাজিশিয়ানদের 'অনেকেই ওর কাছে আসে শোয়ে
নেমন্তন্ন করার জন্য | আমরা কয়েকবার গিয়েছি, আর গিয়ে হতাশ হইনি ।
সুনীল তরফদারও এই উঠতিদের মধ্যে একজন । বছর খানেক হল শো করছেন ।
এখনও তেমন নাম করেননি, যদিও দু-একটা কাগজে বেশ প্রশংসা বেরিয়েছে । গত
ডিসেম্বরের গোড়ার দিকে এক দিন সকালে ইনি আমাদের বাড়িতে এসে ফেলুদাকে টিপ্‌ করে
এক প্রণাম করলেন । কেউ ওর পায়ে হাত দিলে ফেলুদা ভীষণ বিব্রত হয়ে পড়ে;
তরফদারের প্রণামে ও হাঁ হাঁ করে উঠল ।

ভদ্রলোকের বয়স ত্রিশ-বত্রিশের বেশি নয়, লম্বা একহারা চেহারা, ঠোঁটের উপরে একটা
সরু সাবধানে-ছাঁটা গোঁফ । প্রণাম সেরে নিজের পরিচয় দিয়ে বললেন, “স্যার, আমি আপনার
একজন গ্রেট ফ্যান । আমি জানি এককালে আপনার নিজেরই ম্যাজিকের শখ ছিল । আমার
শো হচ্ছে মহাজাতি সদনে । আপনাদের জন্য তিনটে ফার্্ট রোয়ের টিকিট দিয়ে যাচ্ছি ।
আগামী রবিবার সাড়ে ছটায় যদি আপনারা আসেন তা হলে আমি সত্যিই খুশি হব |;

ফেলুদা তৎক্ষণাৎ হ্যাঁ না কিছুই বলছে না দেখে ভদ্রলোক ঝুঁকে পড়ে ফেলুদার কাঁধে হাত
রেখে বললেন, “আমি আপনাদের রোববার ডাকছি এই কারণে যে, সেদিন আমার. প্রোগ্রামে
একটা নতুন আইটেম আযাড করছি । আমি জোর দিয়ে বলতে পারি এ জিনিস আর কেউ
কখনও স্টেজে দেখায়নি |

ফেলুদা যাব বলে কথা দিয়েছিল । রবিবার বিকেলে সাড়ে পাঁচটায় লালমোহনবাবু তাঁর
সবুজ ত্যাম্বীসাডর নিয়ে আমাদের বাড়িতে চলে এলেন । চা-ডালমুট খেয়ে আমরা ছ' টায়
রওনা হয়ে শোয়ের ঠিক পাঁচ মিনিট আগে মহাজীতি সদনে পৌছে গেলাম ৷ কাগজে বেশ
চোখে পড়ার মতো একটা বিজ্ঞাপন দুদিন আগেই বেরিয়েছিল, ভিড় দেখে মনে হল সেটায়
কাজ দিয়েছে । আমরা মাঝের প্যাসেজ দিয়ে এগিয়ে গিয়ে সামনের সারির মাঝামাঝি
পাশাপাশি তিনটে চেয়ারে বসলাম |

কাগজে বিজ্ঞাপনটা দেখেছিলেন ? ফেলুদার দিকে ঝুঁকে পড়ে প্রশ্ন করলেন
লালমোহনবাবু ।

“দেখেছি, বলল ফেলুদা |

'তাতে যে বলছে অভূতপূর্ব নতুন নতুন আকর্ষণ জ্যোতিফ__এই জ্যোতিষ্কটি কী বস্তু, মশাই ?

'একটু ধৈর্য ধরন_ যথাসময়ে জানতে পারবেন ।?

তরফদার দেখলাম পাঁশচুয়ালি সাড়ে ছটায় শৌ আরম্ভ করে দিলেন । পদাঁ সরতেই
ফেলুদার দিকে চেয়ে দেখি তার চোখ নিজের রিস্টওয়াচের দিকে, ভুরু ঈষৎ তোলা, আর
ঠোঁটের কোণে মৃদু হাসি । আমি তো জানি ও পাংচুয়ালিটির উপর কত জোর দেয় ৷ ও বলে
বাঙালিদের উন্নতির পথে একটা বড় রকম বাধার সৃষ্টি করে এই সময়ানুবর্তিতার অভাব |
তরফদার যে এই নিয়মের ব্যতিক্রম, সেটা দেখেই ফেলুদা খুশি ।

শো কিছুক্ষণ চলার পরেই বুঝতে পারলাম, জাদুকরের ঝলমলে পোশাক ছাড়া আজকের
সফল ম্যাজিশিয়ানদের তুলনায় ইনি জাঁকজমকের দিকটায় একটু কম দৃষ্টি দেন। এও লক্ষ
করলাম যে এমন অনেক আইটেম আছে, যাতে নতুনত্ব বলে বিশেষ কিছু নেই।

ইন্টারভ্যালের পর প্রোগ্রামের দ্বিতীয় অংশে এল প্রথম চমক | এটা স্বীকার করতেই হল
যে, হিপনটিজ্ম বা সম্মোহনে তরফদারের সমকক্ষ বাঙালি জাদুকরের মধ্যে আর নেই
বললেই চলে । তিনজন দর্শককে পর পর স্টেজে এনে চোখের দৃষ্টি আর আঙুল-ছড়ানো দুই
হাতের আন্দোলনের জোরে সম্মোহিত করে তাদের দিয়ে যা-খুশি-তাই করিয়ে ভদ্রলোক প্রচুর
হাততালি পেলেন ।

৬০০
