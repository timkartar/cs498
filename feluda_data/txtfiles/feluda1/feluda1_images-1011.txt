ভদ্রলোক বললেন তার খবর জানেন না, তবে এটা জানেন যে বাঘের অভাবে নাকি
সাকসের বিক্রি কিছুটা কমেছে ।

বাঘের দিকে গুলি চলেছে জেনে কারান্ডিকারের মনোভাব কী হল সেটা জানার জন্য
ভীষণ কৌতৃহল হচ্ছিল আমাদের দুজনেরই, তাই পেট্রোল নিয়ে সোজা চলে গেলাম গ্রেট
ম্যাজেস্টিকে | | ্‌

ফেলুদা সঙ্গে থাকলে দেখেছি লালমোহনবাবু নিজে থেকে আগ বাড়িয়ে কিছু করতে
সাহস পান না; আজ দেখলাম সোজা গেটে গিয়ে বললেন, পুর ই সার কু
প্রিজ |" গেটের লোকটা কী বুঝল জানি না। হয়তো সেদিন আমাদের চিনে রেখেছিল, তাই
আর কিছু জিজ্ঞেস না করে আমাদের ঢুকতে দিল, আর আমরাও সোজা গিয়ে হাজির হলাম
মিঃ কুট্রির ক্যারাভানে ।

কুটির কাছে যে খবরটা পেলাম সেটাকেও একটা হেঁয়ালি বলা চলে ।

কারান্ডিকার নাকি কাল রাত থেকে হাওয়া ।

দু দিন থেকেই পাবলিক আবার বাঘের খেলা ডিমান্ড করতে শুরু করেছে” বললেন মিঃ
কুট্টি । “আমি নিজে কারান্ডিকারের কাছে গিয়ে ক্ষমা চেয়েছি। বলেছি সে ছাড়া আর কেউ
বাঘ ট্রেন করবে না। কিন্তু তাও সে না বলে চলে গেল । এর মধ্যেও দু-একদিন বেরিয়েছে,
কিন্তু ঘণ্টাখানেকের মধ্যেই আবার ফিরে এসেছে । কিন্তু আজ সে এখনও ফিরল না |

খবরটা শুনে সাকাঁসের বাইরে বেরিয়ে এসে লালমোহনবাবু বললেন, “সুলতান-ক্যাপচারের
দৃশ্য আর দেখা হল না, তপেশ । এমন সুযোগ আর আসবে না ।?

আমারও মনটা খারাপ লাগছিল, তাই ঠিক করলাম গাড়িতে করে কোথাও একটু বেরিয়ে
আসব । উত্তরে যাব না দক্ষিণে যাব-_অর্ার্থ কানারি হিলের দিকে যাব না রামগড়ের দিকে
যাব__সেটা ঠিক করতে না পেরে শেষ পর্যন্ত টস্‌ করলাম । দক্ষিণ পড়ল । লালমোহনবাবু
বললেন, ওদিকটাতেও একটা পাহাড় আছে, সেদিন যাবার পথে দেখেছি। খাসা দৃশ্য |”

দৃশ্য ভাল ঠিকই, কিন্তু এগারো কিলোমিটারের পোস্টটা পেরিয়ে কিছু দূর গিয়েই একটা
কালভার্টের ধারে যে ঘটনাটা ঘটল, সেটাকে মোটেই ভাল বলা চলে না।

মাত্র ছ মাস আগে কেনা লালমোহনবাবুর আ্যাশ্বাসাডর বার তিনেক হেঁচকি তুলে মিনিট
খানেক গো স্লো করে অবশেষে বেমালুম ধর্মঘটের দিকে চলে গেল | “বোধহয় তেল টানচে
না” বললেন হরিপদবাবু ।

ঘড়িতে পাঁচটা কুড়ি । সূর্য আকাশের নীচের দিকে, কিন্তু দেখা যাচ্ছে না, কারণ পশ্চিমে
দূরে শালবনের মাথার উপর মেঘ জমে আছে ।

আমরা গাড়ি থেকে নেমে কালভার্টের উপর গিয়ে বসলাম, হরিপদবাবু গাড়ি নিয়ে
পড়লেন । লালমোহনবাবুকে এ ব্যাপারে পুরোপুরি ড্রাইভারের উপর নির্ভর করতে হয়, কারণ
উনি গাড়ি সম্বন্ধে কিছুই জানেন না । উনি বলেন, “আমার নিজের পায়ের ভেতর কটা হাড়
আছে কটা মাস্ল আছে না জেনে যখন দিব্যি চলে ফিরে বেড়াচ্ছি, তখন গাড়ির ভেতর কী
কলকজা আছে সেটা জানার কী নেসেসিটি ভাই ৮

মেঘের গায়ে নীচের দিকে একটা খড়খড়ির মধ্যে দিয়ে একটিবার উকি দিয়ে সূর্যদেব যখন
আজকের মতো ছুটি নিলেন, হরিপদবাবু সেই সময় জানালেন যে তিনি রেডি-__-চলে আসুন,
স্যার |?

কালভার্ট থেকে উঠে আরেকবার ঘড়ির দিকে চেয়ে দেখি পাঁচটা তেত্রিশ | সময়টা
জরুরি, কারণ ঠিক তখনই আমরা দেখলাম সুলতানকে ।

খবরটা আরও অনেক নাটকীয়ভাবে দিতে পারতাম, কিন্তু ফেলুদা বলে এটাই

৬৭৪
