করেছিল, আর এবার একেবারে বাড়ির ভিতর এসে খুন করল। খুব ডেয়ারিং খুনি বলতে হবে।?
ফেলুদা বলল, “সেটা ওর বাড়ির প্ল্যান, ভদ্রলোক কোন ঘরে থাকতেন, ইত্যাদি না দেখে বলা
যাবে না। আর খুন করার তেমন তাগিদ থাকলে বাড়িতে এসে করবে না কেন?

কিন্ত এবার তো আর তোমাকে তদন্তর জন্য ডাকল না।”

“এবারে পুলিশকেই ডেকেছে বোঝা যাচ্ছে। তবে ও পাড়ার থানার দারোগা মণিলাল
পোৌদ্দারকে তো বেশ ভাল করে চিনি। এক তিনি যদি কোনও খবর দেন।”

মণিলাল পোদ্দারকে আমিও একবার দেখেছি। মোটাসোটা গুঁফো ভদ্রলোক, ফেলুদাকে
যেমন ঠাট্টাও করেন তেমনি শ্রদ্ধাও করেন।

তবে শেষ পর্যস্ত খবরটা এল দারোগার কাছ থেকে নয়; স্বয়ং আচার্য বাড়ির কর্তা উনআশি
বছরের বুড়ো কীর্তিনারায়ণ ফেলুদাকে ডেকে পাঠালেন। খুনটা হবার তিন দিন পরে সকালে নটা
নাগাত এক ভদ্রলোক এলেন আমাদের বাড়িতে। বয়স চল্লিশের কাছাকাছি, বেশ শার্প চেহারা,
চোখে সোনার চশমা। অক্টোবর মাস হলেও বেশ গরম, ভদ্রলোক সোফায় বসে রুমাল বার করে
ঘাম মুছে বললেন, “কিছু মনে করবেন না, মিঃ মিত্তির; বহুবার চেষ্টা করেও আপনার লাইন
পেলাম না। আমি আসছি বোসপুকুরের আচার্য বাড়ি থেকে। আমায় পাঠিয়েছেন বাড়ির কর্তা
কীর্তিনারায়ণবাবু। আমাদের বাড়িতে একটা খুন হয়েছে জানেন বোধহয়। সেই ব্যাপারে যদি
আপনার সাহায্য পাওয়া যায়।;

“আপনার পরিচয়টা... ?'

“এই দেখুন, আসল কথাটাই বলা হয়নি। আমার নাম প্রদ্যুন্ন মল্লিক। আমি ও বাড়িতে থেকে
বংশের আদিপুরুষ কন্দর্পনারায়ণের একটা জীবনী লিখছি। লেখাই আমার পেশা। একটা
খবরের কাগজে চাকরি করতাম, এখন ছেড়ে দিয়েছি। আপাতত জীবনীর জন্য তথ্য সংগ্রহের
বছর চারেক হল। ওঁর শরীরটা বিশেষ ভাল নেই।”

“আমাকে ডাকতে এসেছেন_ পুলিশে খবর দেওয়া হয়নি?

“পুলিশ যা করার করছে, কিন্তু কীর্তিনারায়ণের পছন্দ-অপছন্দ একটু গতানুগতিকের বাইরে।
পুলিশকে ডেকেছে ওর ছেলেরা। উনি নিজে আপনার কথা বললেন। বললেন পুলিশের চেয়ে
একজন ভাল প্রাইভেট ডিটেকটিভ নিয়োগ করলে কাজ হবে বেশি। উনি আবার গোয়েন্দা
কাহিনীর বিশেষ ভক্ত। আপনার যা পারিশ্রমিক তাও উনি দিতে রাজি আছেন অবশ্যই।

“ইতিমধ্যে খুন সম্বন্ধে আর কোনও তথ্য পাওয়া গেছে?

“বিশেষ কিছুই না। খুনটা মাথার পিছন দিকে বাড়ি মেরে করা হয়। ইন্দ্রনারায়ণ তখন টেবিলে
বসে কাজ করছিলেন। পুলিশের ডাক্তার পরীক্ষা করে বলেন যে খুনটা হয় রাত বারোটা থেকে
সাড়ে বারোটার মধ্যে। ইন্দ্রনারায়ণের ঘর ছিল বাড়ির এক তলায়। একটা শোবার ঘর আর তার
পাশে একটা কাজের ঘর। উনি অনেক রাত পর্যস্ত কাজ করতেন। উনি যে যাত্রার সঙ্গে যুক্ত
ছিলেন সে খবর জানেন বোধহয়? .

ফেলুদা এবার মিঃ মল্লিককে বলে দিল যে ইন্দ্রনারায়ণ আচার্য তার কাছে এসেছিলেন, তাই
আচার্য পরিবার সম্বন্ধে অনেক তথ্যই সে জানে।

“তা হলে তো ভালই হল, বললেন প্রদ্যুক্ন মল্লিক। “খুনের রাত্রে দশটার সময় ইন্দ্রনারায়ণের
কাছে বীণ্বাপাণি অপেরার ম্যানেজার আসেন দেখা করতে। পুলিশ অবিশ্যি তাঁকে জেরা করছে,
কারণ বাড়ির চাকর সম্তোষ বেয়ারা তার জবানিতে বলে যে, ইন্দ্রনারায়ণ আর ওই ভদ্রলোকের
মধ্যে বচসা হচ্ছিল সেটা সে শুনতে পায়। কিন্তু বীণাপানি অপেরার ভদ্রলোক-_নাম বোধহয়
অশ্বিনীবাবু-_এগারোরটার মধ্যে চলে যান। তারপর আবার আসেন কিনা জানা যায়নি,

৩০৫
