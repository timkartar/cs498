যখন ওর টান নেই, তখন দুজন অচেনা লোকের মধ্যে ও পার্থক্য করবে কেন? ভবানন্দ
বলেছে ওকে সোনার কেল্লা দেখাবে_ ব্যস, ফুরিয়ে গেল । যাই হোক- হাল তো ছাড়লামই
না, বরং জিদ চেপে গেল । মানিব্যাগটা সঙ্গেই ছিল । নিজের ছেঁড়া জামাকাপড় পুটলির
মধ্যে নিয়ে নতুন পোশাক কিনে রাজস্থানি সাজলাম | নাগরা পরা অভ্যেস নেই, পায়ে
ফোসকা পড়ে গেল । পরদিন কিষণগড়ে আপনাদের কামরায় উঠলাম | মারওয়াড় থেকেও
একই ট্রেনে যোধপুর এলাম ৷ রঘুনাথ সরাইয়ে উঠলাম । চেনা লোক ছিল
শহরে_ প্রফেসর ত্রিবেদী_ তাকে গোড়ায় কিচ্ছু জানালাম না। বেশি হই-হল্লা হলে ওরা
পালাতে পারে, কিংবা মুকুল ভয় পেয়ে বেঁকে বসতে পারে । আমি নিজে আঁচ করেছিলাম
জয়সলমীরই আসল জায়গা, এখন খালি অপেক্ষা-কবে ভবানন্দও মুকুলকে নিয়ে
জয়সলমীরে পাড়ি দেয়। তার আগে পর্যন্ত আমার কাজ হবে ভবানন্দ ও মুকুলকে চোখে
চোখে রাখা |

“সেদিন সার্কিট হাউসের বাইরে তো আপনিই ঘুরছিলেন %

হ্যা। আর তাতেও তো এক ফ্যাসাদ ! মুকুল দেখি আমাকে চিনে ফেলেছে । অন্তত
সেরকম একটা ভাব করেই গেট থেকে বেরিয়ে সোজা আমার দিকে চলে আসছিল |;

“তারপর আপনি ভবানন্দকে ফলো করে পৌকরানের গাড়িতে উঠলেন %

হ্যাঁ । আর সবচেয়ে মজা- ট্রেন থেকে দেখতে পেলাম আপনারা গাড়ি থামাতে চেষ্টা
করছেন |:
আমরা ট্রেন ধরব |;

ডক্টর হাজরা বলে চললেন, “ট্রেনে ওঠার আগে ত্রিবেদীকে ফোন করে জয়সলমীরে
পুলিশকে খবর দিতে বলে দিয়েছিলাম । তার আগেই অবশ্য ওর বাড়ি থেকেই কলকাতায়
ফোন করে আপনার আসার খবর পেয়েছি, আর ত্রিবেদীর কাছ থেকে একটি স্যুট ধার করে
ভদ্রলোক সেজেছি।'

ফেলুদা বলল, 'পোকরানে গিয়ে বোধহয় দেখলেন ভবানন্দর আ্যাসিস্ট্যান্ট ট্যাক্সি নিয়ে
হাজির, তাই না %

“ওইখানেই তো গণ্ডগোল হয়ে গেল । আই লস্ট দেম | দশ ঘণ্টা অপেক্ষা করে আবার
রাত্রের ট্রেন ধরতে হল | সে গাড়িতে যে আপনি আছেন, তা তো জানি না। আপনাদের
প্রথম দেখলুম এই ডাকবাংলোতে | এখন আমার প্রশ্ন হচ্ছে আপনি কখন প্রথম
ভবানন্দকে সন্দেহ করলেন %

ফেলুদী হেসে বলল, “ভবানন্দকে সন্দেহ করেছিলাম বললে ভূল বলা হবে । করেছিলাম
ডক্টর হাজরাকে ৷ যোধপুরে নয়, বিকানিরে ৷ দেবীকুণ্ডে গিয়ে দেখি ভদ্রলোক হাত-মুখ বাঁধা
অবস্থায় পড়ে আছেন | তার ঠিক আগেই একটা দেশলাই কুড়িয়ে পাই__টেকা মাকাঁ। এটা
রাজস্থানে বিক্রি হয় না। তারপর ভদ্রলোককে ওই বেগতিক অবস্থায় দেখে মনে হল,
যে-লোক এই কুকর্মটি করেছে তারই হয়তো দেশলাই । কিন্তু তারপর দেখলাম বাঁধনেও
গণ্ডগোল । একজন লোকের হাত-পা এক সঙ্গে বেঁধে দিলে সে লোক অসহায় হয়ে পড়তে
পারে, কিস্তু যেখানে শুধু হাত দুটো পেছনে বেঁধে দেওয়া হয়েছে, সেখানে একটু বুদ্ধি
থাকলেই পা দুটোকে ভাঁজ করে তার তলা দিয়ে হাত দুটো সামনে এনে বাঁধন খুলে ফেলা
যায়। বুঝতে পারলাম ভদ্রলোক নিজেই নিজেকে বেঁধেছেন । এটা বুঝেও কিন্তু ভাবছি,
ডক্টর হাজরাই আসল কালপ্রিট । শেষটায় চোখ খুলে গেল আজ সকালে ট্রেনে--আপনার
প্যাডে লেখা ভবানন্দর একটা চিঠির দিকে চেয়ে থাকতে থাকতে |
২৪২
