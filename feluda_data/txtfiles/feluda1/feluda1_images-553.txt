আউটপোস্টের বাসিন্দা । ভদ্রলোক এত হতভম্ব হয়ে গিয়েছিলেন যে, কোনও কথাই বলতে
পারেননি ।

ঘোটে আমাদের গেস্ট হাউসে নামিয়ে দিলেন, কারণ কুলকার্নি ওখানে উৎসুক হয়ে
অপেক্ষা করছিলেন । “মিশন সাকসেসফুল' শুনে কুলকার্নি অবিশ্যি দারুণ খুশি হলেন, কিন্তু
ফেলুদা যেন তার উৎসাহে খানিকটা ঠাণ্ডা জল ঢেলেই বলল যে, এখনও কাজ বাকি
আছে । --আর তা ছাড়া আপনি বন্ধের ওই নাম্বারটা নিয়ে কিন্ত এনকোয়ারিটা করবেন, আর
খবর পেলেই আমাকে জানাবেন |;

শেষের ইনস্থ্রীকশনটার ঠিক মানে বোঝা গেল না, তবে এটা নিয়ে মাথা ঘামানোর কোনও
প্রয়োজন আছে বলেও মনে হল না।

কুলকার্নি সকলের জন্য কফি বলেছিলেন, সেটা খেতে খেতে হঠাৎ মনে পড়ল আমাদের
ঘরে যে লোক ঢুকে জিনিসপত্তর ঘাঁটাঘাঁটি করেছে, আর রক্ষিতের ঘর থেকে রেনকোট চুরি
গেছে, সে খবরটা ফেলুদাকে দেওয়া হয়নি । সেটা ওকে বলাতে ও কয়েক মুহুর্ত ভুকুটি করে
ভাবল । তারপর কুলকার্নিকে জিজ্ঞেস করল চৌকিদার লোকটি কেমন ।

“কে, মোহনলাল ? ভেরি গুড ম্যান । সতেরো বছর চৌকিদারি করছে, কোনও দিন কেউ
কমপ্লেন করেনি ।”

আমি বেশ জোরের সঙ্গে মাথা নেড়ে না বললাম, আর সেই সঙ্গে এটাও বললাম যে
রক্ষিত চৌকিদারের ছেলেকে সন্দেহ করছে ।

চলুন, লালমোহনবাবু আপনি বলছেন লোকটা আপনার খাটে বসে খাট গরম করে
দিয়েছিল-_ আপনার বাক্সে কী আছে একবার দেখে আসি । আমরা চলি, মিস্টার কুলকার্নি ।
এটা আপাতত আপনার জিম্মাতেই থাক |;

তোয়ালেতে মোড়া যক্ষীর মাথাটা ফেলুদা কুলকার্নিকে দিয়ে দিল । তিনি সেটা তাঁর
আপিসের সিন্দুক ঢুকিয়ে দিয়ে তাতে চাবি দিয়ে দিলেন । ফেলুদা বলে এল সে অল্পক্ষণের
মধ্যেই ফিরবে ।

বাংলোয় এসে আমাদের ঘরের দরজা বন্ধ করে ফেলুদা আমার আর লালমোহনবাবুর
জিনিস খুব ভাল করে ঘেঁটে দেখল | জামাকাপড় ছাড়া লালমোহনবাবুর সুটকেসে যা ছিল
তা হল একটা হোমিওপ্যাথিক ওষুধের বাক্স, দু খণ্ড অপরাধ-বিজ্ঞান, তাঁর নোটবুক, আর
বেলুচিস্তানের বিষয়ে একটা ইর্রিজি বই। নোটবুকটা ফেলুদা এতক্ষণ ধরে উলটে পালটে
দেখল কেন সেটা বুঝতে পীরলাম না । সব দেখাটেখা হয়ে গেলে বলল, “যা আন্দাজ করছি
তা যদি ঠিক হয়, তা হলে এসপার ওসপার যা হবার আজই হবে । আর তাই যদি হয়, তা
হলে মনে হচ্ছে তোদের একটা জরুরি ভূমিকা নিতে হবে । সব সময় মনে রাখবি যে আমি
আছি পেছনে, ভয়ের কিচ্ছু নেই । মল্লিকের আযরেস্টের কথা কাউকে বলবি না, এখন ঘর
থেকে বেরোবি না | এমনিতেও হয়তো বেরোতে পারবি না, কারণ, মনে হয় বৃষ্টি আসছে ।?

ফেলুদা কথাগুলো বলতে বলতে জানালার দিকে মুখ ফিরিয়েছিল, এখন দেখলাম ও
নিঃশব্দে হেটে জানালার কাছটায় গিয়ে দাঁড়াল । আমারও চোখ গেল জানালার দিকে । এটা
পশ্চিম দিক । এদিকে খানিক দূর ঘাস জমির পরে কতগুলো বড় বড় গাছ, তার মধ্যে
ইউক্যালিপটাস গাছটা আমার চেনা । একজন লোককে গাছপালার পিছন থেকে বেরিয়ে
এসে ঘাস পেরিয়ে আমাদের বাংলোর সামনের দিকে চলে আসতে দেখলাম । তার এক
মিনিট পরেই লোকটা আমাদের খাবার ঘরে এসে ঢুকল, আর তার পরেই একটা দরজা চাবি
দিয়ে খোলা, আর তারপর সেটাকে ভিতর থেকে বন্ধ করার শব্দ পেলাম ।

৩৬৪
