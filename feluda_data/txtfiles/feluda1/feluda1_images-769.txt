এককালে, অনেক অচেনা লোকের হাত থেকে জিনিস নিয়ে এক জায়গা থেকে আর এক
জায়গায় পৌছে দিয়েছি । কই, কোনওদিন তো কোনও গোলমাল হয়নি |?

যে "গাড়িটা কাল ব্যবহার করেছিলাম, সেটাতেই আমরা চারজনে মহালক্ষ্মীর ফেমাস
স্টুডিয়োতে গিয়ে হাজির হলাম । গাড়ি থেকে নামবার সময় পুলকবাবু বললেন, “আগামী
কালের শুটিং-এ ট্রেনের ব্যাপারটায় রেল কোম্পানির লোকদের সঙ্গে ঠোকঠুকি হচ্ছিল ।
খবরটা পেয়েই প্রোডিউসার রাত্তিরের প্লেন ধরে কলকাতা থেকে চলে এসেছেন । চলুন,
আপনাদের সঙ্গে আলাপ করিয়ে দিচ্ছি ।?

“কালকের শুটিংটা হবে তো ?% লালমোহনবাবুর গলায় আশঙ্কার সুর ।

'শুটিং-এর ফাদার হবে লালুদা, ঘাবড়াইয়ে মৎ |;

আমরা একটা টিনের ছাতওয়ালা কারখানার ঘরের মতো বিরাট ঘরে গিয়ে ঢুকলাম ।
এখানেই শুটিং হয়, আর আজ এখানেই চলেছে কুং-ফুর ট্রেনিং । একটা প্রকাণ্ড গদির উপর
ভিক্টর পেরুমলের নির্দেশে একদল লোক লাফাচ্ছে, পা ছুড়ছে, আছাড় খাচ্ছে । গদি থেকে
হাত দশেক দূরে একটা বেতের চেয়ারে বসে আছেন একজন বছর পঁয়তাল্লিশের ভদ্রলোক |

“আলাপ করিয়ে দিই', বললেন পুলকবাবু, ইনি হচ্ছেন আমাদের ছবির প্রযোজক মিঃ
গোরে...মিস্টার গাঙ্গুলী, স্টোরি রাইটার-_মিস্টার মিত্র, আর-_তোমার নামটা কী ভাই ?

“তপেশরঞ্জন মিত্র |"

মিঃ গোরের গাল দুটো আপেলের মতো, মাথার ঠিক মাঝখানে একটা চকচকে টাক, আর
চোখদুটো সামান্য কটা । ভুঁড়িটা নিশ্চয়ই ইদানীং হয়েছে, কারণ শখ করে এত টাইট জামা
কেউ পরে না। পুলকবাবু আলাপ করিয়ে দিয়ে হাওয়া, কারণ কালকের শুটিং-এর নাকি
অনেক তোড়জোড় আছে। বলে গেলেন, “দেড়টায় ফিরছি লালুদা ; আমার সঙ্গে লাঞ্চ
খাচ্ছেন আপনারা ।7

গোরে আমাদের খুব খাতির-টাতির করে চেয়ার আনিয়ে বসতে দিলেন । নিজে
লালমোহনবাবুর পাশে বসে বললেন, “আপনি এলেন বলে আমি খুব খুশি হলাম |:

“সে কী, আপনি তো দিব্যি বাংলা বলেন !? ্‌

লালমোহনবাবু বোধহয় তাঁর দশ হাজার পাওনার কথাটা ভেবেই একটু বেশি খুলে তারিফ
করলেন ।

“আমার ফাদারের বিজনেস ছিল ক্যানিং স্ট্রিটে । ্রি ইয়ারস আই ওয়জ এ স্টডেন্ট ইন ডন
বস্কো । দেন ফাদারের ডেথ হল, আমি আক্কেলের কাছে চলে এলাম বুন্বই । সে তখুন
থেকেই আই আম হিয়ার । লেকিন ফিলিম লাইনে দিস ইজ মাই ফার্স্ট ভেনচার |”

গোরে বাংলা জানেন দেখেই বোধহয় লালমোহনবাবু বেশ উৎসাহের সঙ্গে সান্যাল থেকে
শুরু করে আজকের পুলিশের জেরা অবধি সব ঘটনা ভদ্রলোককে বলে ফেললেন । তাতে
মিঃ গোরে চুকচুক শব্দ করে সহানুভূতি জানিয়ে বললেন, “আজকাল কাউকে বিসোয়াস করা
যায় না, মিস্টার গাঙ্গুলী । আপনি এমিনেন্ট রাইটার, আপনার হাতে চোরাই মাল পাচার হবে
ভাবতে শর্ম্‌ লাগে |:

এবার ফেলুদাও যোগ দিল কথায় ।

“আপনি তো শিবাজী কাস্লে থাকেন বলে শুনলাম 1?

'হাঁ। দুমাস হল আছি । হ্রিব্ল মাডরি | ইভনিং ফ্লাইটে এসেছি আমি । বাড়ি ফিরেছি
রাত ইগারটা | আ্যাট দ্যাট টাইম অলসো দেয়ার ওয়জ এ বিগ ক্রাউভ ইন দ্য স্ট্িট।
হাই-রাইজ বিল্ডিংমে খুনখারাবি হোনেসে বহুৎ হুজ্জ.।

ইয়ে__সেভেনটিনথ্‌ ফ্লোরে কে থাকে জানেন £
৫২৮
