ছিল কৃষ্ণনগর, ঠাকুরদাদা অধর পাল নাকি প্রথম কাশীতে এসে বসবাস আরম্ভ করেন সিপাহি
বিদ্রোহের দু বছর পরে । শশীবাবু থাকেন গণেশ মহল্লায় । সেখানে নাকি গুরা ছাড়াও
আরও কয়েকঘর কুমোর থাকে । ফেলুদা বলল, “আপনার জ্বর হয়েছিল শুনলাম : এখন
ভাল আছেন ?

'আজ্তে হ্যাঁ । সিংহি মশাইয়ের ওষুধে খুব উপকার হয়েছিল 1,

শশীবাবু কথা বলছেন, কিন্তু কাজ বন্ধ করছেন না ।

“আপনার কাজ শেষ হচ্ছে কবে ৮ ফেলুদা জিজ্ঞেস করল ।

“আজ্ঞে পরশুই তো যষ্ঠী। কাল রাত্তিরের ভেতরই হয়ে যাবে । বয়স হয়ে গেল তো,
তাই কাজটা একটু ধরে করতে হয় |

“তাও আপনার তুলির টানে এখনও দিব্যি জোর আছে।
আজ্ঞে এ কথা আপনি বলছেন, আর, আরবছর এই দুগ্নাঠাকুর দেখেই ওই একই কথা
বলেছিলেন কলকাতার আর্ট ইস্কুলের একজন শিক্ষক | এ জিনিসের কদর আর কে করে
বলুন ৷ সবাই ঠাকুরই দেখে, হাতের কাজটা আর কজন দেখে ।'

“বিকাশবাবু যেদিন আপনাকে ওষুধ দেন, সেদিনই সন্ধ্যায় বাড়ির দোতলার সিন্দুক থেকে
একটাচাজিনিস চুরি যায এ খবর আপনি জানেন ?

শশীবাবুর হাতের তুলিটা যেন একমুহুর্তের জন্য কেঁপে গেল । গলার সুরটাও যেন একটু
কাঁপা । বললেন-_

“আজ পঞ্চাশ বছর হল প্রতি বছর এসে এই একই কাজ করে যাচ্ছি এই ঘোষালবাড়িতে,
আর আমায় কিনা এসে পুলিশে জেরা করল ! হাতে তুলি নিলে আমার আর কোনও হুশ
থাঁকে না, জানেন, নাওয়া খাওয়া ভুলে যাই। আপনি জিজ্ঞেস করুন সিংহি মশাইকে, উনি
তো মাঝে মাঝে এসে দাঁড়িয়ে দেখেন । আপনি খোকাকে জিজ্ঞেস করুন । সেও তো এসে
চুপটি করে দাঁড়িয়ে দেখে আমার কাজ 1 কই বলুন তো তাঁরা--আমি ঠাকুরের সামনে ছেড়ে
একটা মিনিটের জন্যে কোথাও যাই কিনা |?

শশীবাবুর সঙ্গে আরেকটি বছর কুড়ির ছেলে কাজ করছে। জানলাম ইনিই হলেন
শশীবাবুর ছেলে কানাই ৷ কানাইকে তার বাপের একটা ইয়াং সংস্করণ বলা চলে । কাজ
দেখলে মনে হয় সে বংশের ধারা বজায় রাখতে পারবে ৷ কানাই নাকি গণেশ চুরির দিন
সাতটার পরে ঠাকুরের সামনে ছেড়ে কোথাও যায়নি ।

বিকাশবাবু আমাদের সঙ্গে গেট অবধি এলেন ৷ ফেলুদা বলল, “আপনাদের বাড়িতে এখন
অনেক লোক তাই আর উমানাথবাবুকে বিরক্ত করলাম না। আপনি শুধু বলে দেবেন যে
আমি হয়তো মাঝে মাঝে এসে একটু ঘুরে টুরে দেখতে পারি, প্রয়োজন হলে একে-ওকে
দু-একটা প্রশ্ন করতে পারি ।'

বিকাশবাবু বললেন, “মিস্টার ঘোষাল যখন আপনার উপর ব্যাপারটা ছেড়ে দিয়েছেন তখন
তো আপনার সে অধিকার আছেই: "

বেরোবার মুখে একটা শব্দ পেয়ে ফেলুদার সঙ্গে সঙ্গে আমার চোখটাও বাড়ির ছাতের
দিকে চলে গেল ।

রুকু তার লাল-সাদা পেটকাটিটা সবে মাত্র উড়িয়েছে। সুতোর টানে ঘুঁডিটাই হাওয়া
কেটে ফরফর শব্দ করছে । রুকুকে এখান থেকে দেখতে পাবার কোনও সম্ভাবনা নেই, তবে
তার লাটাই সমেত হাত দুটো মাঝে মাঝে ছাতের পাঁচিলের উপর দিয়ে উকি মারছে ।

“ছেলেটিকে খুব একা বলে মনে হয়, ফেলুদা ঘুড়িটার দিকে চোখ রেখে বলল । “সত্যিই
কিতাই?

৪৫৫
