এবার ভদ্রলোক জটায়ু ও আমার দিকে চাইতে ফেলুদা আমাদের পরিচয় করিয়ে দিল।

এঁরা ট্রাস্টওয়ার্দি কি?” ডাঃ মুনসী প্রশ্ন করলেন।

“সম্পূর্ণ, বলল ফেলুদা। “তপেশ আমার খুড়তুতো ভাই এবং আমার সহকারী, আর মিঃ
গাঙ্গুলী আমার অন্তরঙ্গ বন্ধু।”

“এই জন্যে জিজ্ঞেস করছি কারণ আজ সেই তিন ব্যক্তির আসল পরিচয় আমাকে দিতে হবে
না হলে আপনি কাজ করতে পারবেন না। এই পরিচয় শুধু আপনারা তিনজনই জানবেন, আর
কেউ জানে না, আর কাউকে বলিনি।”

“আপনি নির্ভয়ে বলতে পারেন, ডাঃ মুনসী” বললেন জটায়ু। “আমি অন্তত আর কাউকে বলব
না।'

“ভেরি ওয়েল।”

“তা হলে বলুন কী করতে পারি। হুমকি চিঠির কথা আপনার ছেলে বলেছেন।'

_ শুধু হুমকি চিঠি নয়” বললেন ডাঃ মুনসী, হুমকি টেলিফোনও বটে। এটা কাল রাত্রের ঘটনা!
তখন সাড়ে এগারোটা। বোঝাই যায় মত্ত অবস্থায় ফোন করছে। হিগিন্স। জর্জ হিগিন্স।'

“আপনার ডায়রির “জি”?

ইয়েস। বলে কী-_“সেদিন টেলিফোনে আমি অত্যন্ত বোকার মতো কথা বলেছি। যখন
তোমার কাছে ট্রিটমেন্টের জন্য যাই, তখন আমার যে ব্যবসা ছিল, এখনও সেই ব্যবসাই
রয়েছে। একচেটিয়া ব্যবসা আমার, সুতরাং “জি” থেকে অনেকেই আমার আসল পরিচয় অনুমান
করতে পারবে। সো কাট মি আউট।” মাতালকে তো আর যুক্তি দিয়ে কিছু বোঝানো যায় না।
ফলে ফোন রেখে দিতে হল। বুঝতেই পারছেন, আমি রূগি নিয়ে এত ব্যস্ত থাকি যে এদের
বাড়ি গিয়ে সামনাসামনি কথা বলে যে কিছু বোঝাব তার সময় বা সামর্থা আমার নেই। এ
কাজের ভারটা আমি আপনাকে দিতে চাই। “এ” এবং “জি”। “আর”-কে নিয়ে চিন্তার কারণ
নেই। কারণ তার সঙ্গে কথা বলে জেনেছি যে নামের আদ্যক্ষর থেকে তাকে কেউ চিনে ফেলবে
এ আশঙ্কা তার নেই।”

“কিন্তু এই তিনজনের আসল পরিচয়টা__!,

'কাগজ পেনসিল আছে? ফেলুদা পকেট থেকে নোটবুক আর ডট পেন বার করল।

“লিখুন , “এ” হল অরুণ সেনগুপ্ত। ম্যাকনিল কোম্পানির জেনারেল ম্যানেজার, রোটারি
ক্লাবের ভাইস প্রসিডেন্ট। বাসস্থান এগারো নম্বর রোল্যান্ড রোড। ফোন নম্বর ডিরেক্টুরিতে
দেখে নেবেন।'

ফেলুদা চটপট ব্যাপারটা লিখে নিল।

“এবার লিখুন” বলে চললেন ডাঃ মুনসী, “জি” হল জর্জ হিগিন্স। টেলিভিশনের জন্য
বিদেশে জানোয়ার চালান দেবার ব্যবসা এঁর। বাড়ির নম্বর নববুই রিপন স্ট্রিট। রাস্তার নাম থেকে
বুঝতে পারবেন উনি পুরো সাহেব নন, আ্যাংলো ইন্ডিয়ান। তৃতীয় ব্যক্তির আসল পরিচয়
প্রয়োজন হলে দেব, নচেৎ নয়।'

“এদের অপরাধগুলো?'

শুনুন আমার পাগুলিপি আজ আপনি নিয়ে যাবেন। মন দিয়ে পড়ে আপনার বুদ্ধি বিবেচনা
প্রয়োগ করে আমাকে বলবেন এতে আপত্তিকর কিছু আছে কিনা যার ফলে বইটা বাজারে
বেরোলে আমার ক্ষতি হতে পারে।”

“ঠিক আছে তা হলে-_"

ফেলুদাকে থামতে হল, কারণ ঘরে তিনজন লোকের প্রবেশ ঘটেছে। ডাঃ মুনসী তাদের
দিকে দেখিয়ে বললেন, আপনি আসছেন শুনে এঁরা সকলেই আপনাকে দেখার ইচ্ছা প্রকাশ

৫০৭
