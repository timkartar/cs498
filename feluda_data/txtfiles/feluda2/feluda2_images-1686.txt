“তোর প্রশ্নটা ভালই হয়েছে রে তোপসে। এটা আমারও মাথায় এসেছিল। আসলে যে
নিয়েছে সে বোধহয় এইটেই বোঝাতে চেয়েছিল যে পাখির দরজা বন্ধ করা হয়নি, তাই পাখি
উড়ে পালিয়েছে পাখিটাকে যে কোনও একটা বিশেষ প্রয়োজনে ফন্দি করে সরানো হয়েছে
সেটা সে বোঝাতে দিতে চায়নি। আর খাঁচা থেকে যখন বার করে নেওয়া হয়েছে, তার মানে
হয় সে পাখিকে মেরে ফেলা হয়েছে, না হয় তাকে ছেড়ে দেওয়া হয়েছে।?

পরদিন সকালে ফেলুদা নীহারবাবুকে ফোন করে পাঁখির কোনও সন্ধান পাওয়া গেছে কি না
জিজ্ঞেস করল। পাখিটাকে যদি ছেড়ে দেওয়া হয়ে থাকে তা হলে সেটা আশেপাশেই কোনও
গাছে হয়তো থাকতে পারে। কাছাকাছির মধ্যে যদি কোনও পার্ক থাকে তা হলে হীরক যেন
সেখানে মাঝে মাঝে গিয়ে গাছপালাগুলো দেখে আসে, এ কথাও ফেলুদা বলল। ভদ্রলোক
বললেন পাখির খবর পেলেই উনি জানাবেন।

বিষ্যুদবার সকালে সাতটার সময় নীহারবাবু ফোন করলেন। চন্দনার খবরের জন্য নয়। তার
আড়াইশো বছরের পুরনো সেলফ-ওয়াইন্ডিং ট্যাঁক ঘড়িটা কাল রাত্রে তার দেরাজ থেকে চুরি
হয়ে গেছে।

ফেলুদা টেলিফোনটা রেখে ধরা গলায় বলল, চট করে তৈরি হয়ে নে। আমার মন বলছিল
একটা গণ্ডগোল হবে__;

১৩/২/৭৩

মি
বাক রহস্য
(প্রথম খসড়া)

খুব মন দিয়ে কাগজের কাটিংগুলো সাঁটছিলাম বলেই বোধহয় হঠাৎ গ্যাঁ-ক করে কলিং বেলটা
বাজতে আঁতকে উঠলাম। কাটিং সাঁটার কাজটা অবিশ্যি আমার নিজের নয়__ওটা ফেলুদা
আমাকে করবার ভার দিয়েছে। খবরের কাগজ থেকে যত-রাজ্যের উত্তট খবর বার করে কেটে
একটা বিরাট মোটা খাতায় সেঁটে রাখা। হায়ার সেকেন্ডারি পরীক্ষীর পর লম্বা ছুটি, তাই
এমনিতেই আমার সময়ের অভাব নেই, আর সবচেয়ে বড় কথা, ফেলুদার ফরমাশ খাটতে
আমার কখনওই কোনও আপত্তি নেই। .

ঢাউস খাতাটা বন্ধ করে কাটিংগুলো সেটা দিয়ে চাপা দিয়ে দরজা খুলতে বেরিয়ে গেলাম।
ফেলুদা চুল ছাঁটতে গেছে-_এত তাড়াতাড়ি ফেরার কথা নয়, আর বাবা আপিসে গেছেন। কে
এল তাহলে?

দরজা খুলে যাকে দেখলাম তাকে এর আগে কখনও দেখিনি। বয়স চল্লিশ থেকে পঞ্চাশের
মধ্যে, ফরসা রঙ চোখ দুটোয় একটা চিনেম্যানের ভাব আছে, আর চুল রীতিমতো পাতলা হয়ে
প্রায় টাক পড়ার ভাব হলেও, পাকা নয়। বললাম, কাকে চাই?

ভদ্রলোক দরজার বাইরে বাঁ দিকে বাড়ির নম্বরটার দিকে আরেকবার দেখে নিয়ে বললেন,
প্রদোষ মিত্তির এখানে থাকেন কি?

প্রদোষ ফেলুদার ভাল নাম। বললাম, হ্যা কিন্তু তিনি তো একটু বেরিয়েছেন। মিনিট
পনেরোর মধ্যেই হয়তো ফিরবেন। আপনি একটু বসবেন কি?”

ভদ্রলোক সাদা ধুতি পাঞ্জাবি পরেছেন; সেই ধুতির খুঁট দিয়ে ঘাম মুছে একটু যেন কিন্ত কিন্তু

৭০৬
