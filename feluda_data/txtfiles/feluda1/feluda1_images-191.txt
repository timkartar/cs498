কোনওটাই যায়নি। ফেলুদা বলল, “কোথায় ব্যথা?”

চাকরটা টি টি করে উত্তর দিল, “তলপেটে।,

"তলপেটে? ঘুষি তলপেটে মেরেছিল£

“সে কী হাতের জোর-__বাপ্রে বাপ! মনে হল যেন পেটে এসে একখানা পাথর লাগল। আর
তার পরেই সব অন্ধকার”

“আওয়াজটা শুনলে কখন? তখন তুমি কী করছিলে?”

টাইম তো দেখিনি বাবু। আমি তখন মায়ের ঘরে বিছানা করছি। দুটো ছেলে এসে কীর্তন
গান করছিল তাই শুনছিলাম। মা ঠাকরুণ ছিলেন পুজোর ঘরে; বললেন ছেলেটাকে পয়সা দিয়ে
আয়। আমি যাব যাব করছি এমন সময় বাবুর ঘর থেকে ঘটিবাটি পড়ার মতো একটা শব্দ
পেলাম। ভাবলাম__-কেউ তো নাই-_তা জিনিস পড়ে কেন? তাই দেখতে গেছি__আর ঘরে
ঢুকতেই...”

বংশলোচন আর কিছু বলতে পারল না।

সব শুনে-টুনে বুঝলাম, আমরা চলে যাবার ঘণ্টাখানেকের মধ্যেই চোর এসেছিল

আমি ভাবলাম ফেলুদা বোধহয় আরও কিছু জিজ্ঞেস করবে, কিন্তু শেষ পর্যস্ত ও আর কোনও
কথাই বলল না। সেই মোটা পুলিশকে ধন্যবাদ দিয়ে আমরা বাড়ি থেকে বেরিয়ে এলাম।

বাইরে রাস্তায় এসে ফেলুদার মুখের চেহারা একদম বদলে গেল। এ চেহারা আমি জানি।
ফেলুদা কী জানি একটা রাস্তা দেখতে পেয়েছে, আর সে রাস্তা দিয়ে গেলেই রহস্যের সমাধানে
পৌছনো যাবে।

পাশ দিয়ে খালি ট্যাক্সি বেরিয়ে গেল, কিন্তু ফেলুদা থামাল না। আমরা দুজনে হাঁটতে
লাগলাম। ফেলুদার দেখাদেখি আমিও ভাবতে চেষ্টা করলাম, কিন্তু তাতে খুব বেশিদূর এগোতে
পারলাম না। প্রতুলবাবু যে চোর নন সেটা তো পরিষ্কার বোঝা যাচ্ছে, যদিও প্রতুলবাবুকে বেশ
জোয়ান লোক বলে মনে হয়, আর ওর গলার আওয়াজটা৷ বেশ ভারী । কিন্তু তাও এটা কিছুতেই
সম্ভব বলে মনে হচ্ছিল না যে, প্রতুলবাবু একটা বাড়ির পাইপ বেয়ে দোতলায় উঠতে পারেন।
তার জন্য যেন আরও অনেক কম বয়সের লোকের দরকার। তা হলে চোর কে? আর ফেলুদা
কোন জিনিসটার কথা এত মন দিয়ে ভাবছে?

কিছুক্ষণ হাঁটার পরে দেখি আমরা নীলমণিবাবুর বাড়ির পাঁচিলের পাশে এসে পড়েছি।
ফেলুদা পাঁচিলটা বাঁয়ে রেখে ধীরে ধীরে হটিতে আরম্ভ করল।

কিছুদুর গিয়ে পাঁচিলটা বাঁ দিকে ঘুরেছে। ফেলুদাও ঘুরল, আর তার সঙ্গে সঙ্গে আমিও।
এদিকে রাস্তা. নেই, ঘাসের উপর দিয়ে হটিতে হয়। মোড় ঘুরে আঠারো কি উনিশ পা হাঁটার পর
ফেলুদা হঠাৎ থেমে গিয়ে পাঁচিলের একটা বিশেষ অংশের দিকে খুব মন দিয়ে দেখল। তারপর
সেই জায়গাটার খুব কাছ থেকে একটা ছবি তুলল। আমি দেখলাম সেখানে একটা ব্রাউন রঙের
হাতের ছাপ রয়েছে। পুরো হাত নয়_ দুটো আঙুল আর তেলোর খানিকটা অংশ- কিন্তু তা
থেকেই বোঝা যায় যে সেটা বাচ্চা ছেলের হাত।

এবার আমরা যে পথে এসেছিলাম সে পথে গিয়ে গেট দিয়ে ভিতরে ঢুকে সোজা একেবারে
বাড়ির দিকে চলে গেলাম।

খবর পাঠাতেই নীলমণিবাবু বেশ ব্যস্ত হয়ে নীচে চলে এলেন। আমরা তিনজনেই
বৈঠকখানায় বসার পর নীলমণিবাবু বললেন, “আপনি শুনলে কী বলবেন জানি না, তবে আমার
মনটা আজ কালকের চেয়ে কিছুটা হালকা। আমার মতো দুর্দশা যে আরেকজনেরও হয়েছে,
সেটা ভেবে খানিকটা কষ্টের লাঘব হচ্ছে। কিন্তু তাও একটা প্রশ্নের উত্তর না পাওয়া অবধি কষ্ট
যাবে না__কোথায় গেল আমার আনুবিস? বলুন? আপনি এত বড় ডিটেকটিভ- দু-দুটো

১১৩
