ডুংরু জিভ বার করে মাথা চিতিয়ে চোখ উলটিয়ে দেখিয়ে দিল । এরা বুঝল | এ ভাষা
সকলেই বোঝে ।

“গো !-জিপ, জিপ !__ গো

এদের জিপের গায়ে রামধনূর রং । এমন গাড়ি ডুংরু দেখেনি কখনও ! অনেক গাড়ি সে
দেখেছে বড় রাস্তা দিয়ে পৌোখরার দিকে যেতে ।

জৌ, মার্ক, ডেনিস আর ব্রুস উঠে পড়ল জিপে । ডুংরুকে তুলে নিল সঙ্গে । একটা কিছু
হয়েছে; দেখা দরকার ।

হ্যাঁ, হয়েছেই বটে ।

জাস্পিং জেহোশাফ্যাট ! সর্বনাশের মাথায় বাড়ি ।

চারজনে ঝুঁকে পড়ল লোকটার উপর | মার্ক মিনেসোটায় ডাক্তারি পড়া ছেড়ে দিয়ে চলে
এসেছে নেপালে । ৃ

বেহুশ রক্তাক্ত লোকটাকে ধরাধরি করে তুলল ওরা জিপে ।

হাসপাতাল কাঠমাণ্ুতে । এখান থেকে তেত্রিশ কিলোমিটার ।

১

মানুষের হাতে যে রেখাটাকে বিলিতি মতে হেডলাইন বা বুদ্ধির রেখা বলে, ফেলুদার যে সেটা
আশ্চর্যরকম লম্বা আর স্পষ্ট, সেটা আমি জানি । ফেলুদাকে জিজ্ঞেস করলে বলে ও
পামিস্ট্রিতে বিশ্বাস করে না, অথচ পামিস্টির বই ওর আছে, আর সে বই ওকে পড়তেও
দেখেছি । একবার এটাও দেখেছি__ফেলুদা ওর মাকমারা একপেশে হাসিটা হেসে
লালমোহনবাবুকে ওর বুদ্ধির রেখাটা দেখাচ্ছে । লালমোহনবাবু অবিশ্যি এ সব ষোলো আনা
বিশ্বাস করেন । তাই ফেলুদার হেডলাইনের বহর দেখে দুবার চাপা গলায় “আযামেজিং কথাটা
বলেছিলেন, আর মিনিটখানেক পরে কথার ফাঁকে নিজের ডান হাতের মুঠো খুলে চোখ
নামিয়ে রেখাগুলোর দিকে দেখে একটা দীর্ঘশ্বাস ফেলেছিলেন !

হাত দেখে মোটামুটি অতীত-ভবিষ্যৎ বলতে আমার ছোট কাকাই পারেন । এমনকী মুখ
দেখে ভাগ্য বলে দেবার ক্ষমতাও কারুর কারুর আছে বলে শুনেছি। কিন্তু কোনও লোকের
কপালের ঠিক মধ্যিখানে কড়ে আঙুলের ডগা ঠেকিয়ে রেখে চোখ বুজে সেই লোকের ভাগ্য
গণনার ক্ষমতা যে কারুর থাকতে পারে, সেটা এই পুরী এসে প্রথম শুনলাম |

কলকাতায় লোডশেডিং-এ নাজেহাল অবস্থা, তার উপর একটানা গরম চলেছে একশো
দশ ডিগ্রি । ছাপাখানায় লোডশেডিং-এর জন্য রহস্য-রোমাঞ্চ ওপন্যাসিক লালমোহন গাঙ্গুলী
ওরফে জটায়ুর নতুন উপন্যাস বৈশাখে বেরোতে পারেনি । ভদ্রলোকের আরও আপশোস
এই জন্য যে, এটা ওঁর প্রথম ভৌতিক উপন্যাস | ফেলুদাই ওকে বলেছিল যে মোমবাতির
আলোয় রহস্য-কাহিনীর চেয়ে ভূতের গল্প জমবে বেশি ৷ সত্যি বলতে কী, 'পিঠাপুরমের পিশাচ"
গল্পের আইডিয়াটা ফেলুদাই জটাযুকে দিয়েছিল | কিন্তু সে বই সময় মতো বেরোল না দেখে
লালমোহনবাবু রীতিমতো খাপ্লা হয়ে এক রোববারের সকালে আমাদের বাড়িতে এসে বললেন,
“নাঃ, এ শহরে আর থাকা চলবে না । আর শুনেচেন তো৷ স্কাইল্যাবের ব্যাপার %
কলকাতার উপর শনির দৃষ্টি পড়েছে, তাই স্কাইল্যাবের একটা বড় অংশ এখানে না পড়ে যায় না।

ফেলুদাকে দেখেছি ও প্রায় যে কোনও অবস্থার সঙ্গে নিজেকে মানিয়ে চলতে পারে ।
ওয়েটিং রুমে জায়গা না পেলে প্র্যাটফর্মে চাদর বিছিয়ে শুয়ে দিব্যি ঘুমিয়ে রাত কাটাতে দেখেছি
২
