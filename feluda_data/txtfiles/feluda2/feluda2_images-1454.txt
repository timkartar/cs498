 

বলে সন্দেহ করে নয়নকে একটু কাছে টেনে নিচ্ছিলেন |

সাপ দেখে এদিক-ওদিক ঘুরতে হঠাৎ দেখলাম, রেলিং দিয়ে ঘেরা একটা বেশ বড় জলা
জায়গায় গোটা পাঁচেক কুমির রোদ পোয়াচ্ছে । দেখে মনে হল তারা সব কণ্টাই ঘুমোচ্ছে।
রেলিংএর ফাঁক দিয়ে এ-দৃশ্য দেখছি, লালমোহনবাবু নয়নকে ফিসফিস করে বলছেন_ তুমি
আরেকটু বড় হলে তোমাকে আমার “করাল কুস্তীর' বইটা দেব__ এমন সময় দেখি দু হাতে
দুটো বালতি নিয়ে গেঞ্জি আর হাফপ্যান্ট পরা একটা লোক কুমিরগুলো থেকে হাত পঞ্চাশেক
দূরে গিয়ে দাঁড়াল । কুমিরগুলো এবার একটু নড়েচড়ে উঠল । লোকটা এবার বালতিতে
হাত ঢুকিয়ে ঢুকিয়ে এক-একটা কোলা ব্যাঙ বার করে কুমিরগুলোর দিকে ছুড়ে ছুড়ে দিতে
লাগল । আশ্চর্য এই যে, প্রত্যেকটা ব্যাউই কোনও-না-কোনও কুমিরের হাঁ-করা মুখের ভিতর
গিয়ে পড়ল । কুমিরকে ব্যাঙ চিবিয়ে খেতে আর কোনওদিন দেখিওনি আর দেখব বলে
ভাবিওনি |

গোলমেলে ঘটনা যা ঘটে সেটা দ্বিতীয় দিনে, আর সেটার কথা ভাবলেই মনে বিস্ময়,
আতঙ্ক, অবিশ্বাস_সব একসঙ্গে জেগে ওঠে ।

 

স্সও সৎ

গাইডবুক পড়ে জেনেছিলাম মহাবলীপুরম ম্যাড্রাস থেকে প্রায় আশি কিলোমিটার দূরে |
রাস্তা নাকি ভাল, যেতে দু ঘণ্টার বেশি সময় লাগা উচিত নয় । কালকের মতোই দুটো
ট্যাক্সির ব্যবস্থা করেছিলেন শঙ্করবাবু । এবার নয়ন তরফদারের সঙ্গে না গিয়ে আমাদের সঙ্গে
আসতে চাইল । কারণ আর কিছুই নয়, জটায়ুর সঙ্গে ওর বেশ জমে গেছে। ভদ্রলোক
নয়নকে তাঁর লেটেস্ট বই “অতলান্তিক আতঙ্ক'-র গল্স সহজ করে বলে শোনাচ্ছেন ।
একবারে তো৷ শেষ হবার নয়, তাই খেপে খেপে শৌনাচ্ছেন। গাড়িতে তাই ফেলুদা আর
জটায়ুর মাঝখানে বসল নয়ন । আর আমি সামনে ।

যেতে যেতে বেশ বুঝতে পারছি, আমরা ক্রমে সমুদ্রের দিকে এগোচ্ছি। মাদ্রাজ শহর
সমুদ্রের ধারে হলেও আমরা এখন অবধি সমুদ্র দেখিনি, তবে সন্ধেবেলা সমুদ্রের দিক থেকে
আসা হাওয়া উপভোগ করেছি ।

সোয়া দু ঘণ্টার মাথায় সামনের দৃশ্যটা হঠাৎ যেন ফাঁক হয়ে গেল। ওই যে দূরে গাঢ়
নীল জল, আর সামনে বালির উপর ছড়িয়ে উচিয়ে আছে সব কী যেন ।

আরও খানিকটা এগিয়ে গিয়ে বুঝলাম যে সেগুলো মন্দির | মূর্তি আর বিশাল বিশাল
পাথরের গায়ে খোদাই করা নানারকম দৃশ্য |

আমাদের গাড়ি যেখানে এসে থামল, তার ঠিক সামনে দাঁড়িয়ে একটা ভ্যান । আর তার
পরেই একটা প্রকাণ্ড লাক্সারি কোচ । কোচে একে একে উঠছে এক বিরট টুরিস্ট দল ।
তাঁদের দেখেই কেন জানি বোঝা যায়, তারা আমেরিকান । কত রকম পোশাক, কত রকম
টুপি, চোখে কতরকম ধোঁয়াটে চশমা, কাঁধে কত রকম ঝোলা ।

“বিগ বিজনেস, টুরিজ্ম»” বলে জটায়ু নয়নকে নিয়ে গাড়ি থেকে নামলেন ।

ফেলুদা আগে এখানে না এলেও, কৌথায় কী আছে সব জানে । ও আগেই বলে
রেখেছিল-_“অনেক দূর ছড়িয়ে অনেক কিছু দেখার জিনিস আছে; তবে নয়নকে নিয়ে তো
আর অত ঘোরা যাবে না; তুই অন্তত চারটে জিনিস অবশ্যই দেখিস শোর টেম্পল,
গঙ্গাবতরণ, মহিষমণ্ডপ গুহা আর পঞ্চপাণ্ডব শুহা | জটায়ু যদি দেখতে চান তো দেখবেন;

না হলে নয়নকে সামলাবেন । তরফদার আর শঙ্কর কী করবে জানি না ; কথাবার্তা শুনে তো
৬৩৫
