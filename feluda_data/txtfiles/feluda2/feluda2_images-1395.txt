তরফদার, জটায়ু দুজনেই চুপ দেখে ফেলুদাকেই মুখ খুলতে হল |

“আপনাদের ইমপোর্ট-এক্সপোর্টের কারবার কি ? পোলক স্ট্রিটে অপিস £

ইয়েস স্যার |;

ভদ্রলোক ফেলুদার দিকে সন্দিগ্ধ দৃষ্টিতে দেখছিলেন বলে তরফদার আমাদের বিষয় ওঁকে
বলে দিলেন ।

এঁরা আমার তিনজন বিশিষ্ট বন্ধু। আশা করি এঁদের সামনে কথা বলতে আপনার
কোনও আপত্তি হবে না|? ণ

“নৌ, নো । তবে কথা মানে শুধু একটি প্রশ্ন । ওই ছেলেটিকে যদি একবার আমার
সামনে উপস্থিত করেন, তা হলে আমি তাকে কেবলমাত্র একটি প্রশ্ন করব । জবাব পেলে
আমার অশেষ উপকার হবে, আর আমার কাজও শেষ হবে |?
দেখিয়ে বললেন, ইনি তোমাকে একটা কথা জিজ্ঞেস করবেন | দেখ তার উত্তর দিতে পার
কি না।, তারপর তেওয়ারির দিকে ফিরে বললেন, “আপনার প্রশ্নের উত্তর সংখ্যায় হবে
তো £ অন্য কোনও প্রশ্নের উত্তর কিন্তু এ দিতে পারবে না ।”

“আই নো, আই নো । আমি জেনেশুনেই এসেছি ।”

তারপর-_লালমোহনবাবুর ভাষায়__নয়নের দিকে তীক্ষ দৃষ্টি নিবদ্ধ করে ভদ্রলোক
বললেন, 'আমার সিন্দুকের কম্িনেশনটা কী সেটা বলতে পার ?

নয়ন ফ্যাল ফ্যাল করে ভদ্রলোকের দিকে চেয়ে আছে দেখে ফেলুদা বলল, 'শোনো
জ্যোতিষ্ক_ কম্বিনেশন জিনিসটা কী সেটা বোধহয় তুমি জান না। আমি বুঝিয়ে দিচ্ছি।
একরকম সিন্দুক হয় যাতে তালাচাবি থাকে না । তার বদলে ডালার এক পাশে একটা চাকৃতি
থাকে যেটাকে ঘোরানো যায় । এই চাকৃতির গায়ে একটা তীর আঁকা থাকে, আর চাঁকৃতিটাকে
ঘিরে সিন্দুকের গায়ে এক থেকে শুন্য অবধি নম্বর লেখা থাকে । কম্বিনেশন হল সিন্দুক
খোলার একটা বিশেষ নম্বর । চাকতিটাকে ঘুরিয়ে ঘুরিয়ে পর-পর সেই নম্বরের পাশে
তীরটাকে আনলে শেষ নম্বরে পৌছতেই ঘড়াৎ করে সিন্দুক খুলে যায়__বুঝেছ £

'বুঝেছি।

এখানে জটায়ু দুম করে একটা বেশ লাগসই প্রশ্ন করলেন তেওয়ারিকে ।

“আপনার নিজের সিন্দুকের কম্বিনেশন আপনি নিজেই জানেন না £

“তেইশ বছর ধরে জেনে এসেছি', আক্ষেপের ভঙ্গিতে মাথা নেড়ে বললেন তেওয়ারি ।
স্বভাবতই মুখস্থ ছিল । ক' হাজার বার সে সিন্দুক খুলেছি তার কি হিসাব আছে £ কিন্তু বয়স
যেই পঞ্চাশ পেরিয়েছে অমনি স্মৃতিশক্তি দুর্বল হতে শুরু করেছে । আজ চার দিন থেকে
নম্বরটা কিছুতেই মনে পড়ছে না। একটা ডায়রিতে লেখা ছিল, বহু পুরনো ডায়রি__সেটা
যে কোথায় গেছে জানি না। আমি হয়রান হয়ে শেষে এই ছেলের খবর পেয়ে মিস্টার
তরফদারের সঙ্গে আযপয়েন্টমেন্ট করি |”

“আপনি কি আর-কাউকে কোনওদিন নম্বরটা বলেননি £ আবার প্রশ্ন করলেন জটায়ু।
ফেলুদার দিকে আড়চোখে চেয়ে তার ঠোঁটের কোণে হাসি দেখে বুঝলাম সে জটায়ুকে তারিফ
করছে ।

তেওয়ারি বললেন, “আমার ধারণা আমার পার্টনারকে বলেছিলাম_ বহুকাল আগে
অবশ্য- কিন্ত সে অস্বীকার করছে। হয়তো এও আমার স্মৃতিভ্রম | কম্বিনেশন তো আর
পাঁচজনকে বলে বেড়াবার জিনিস নয়, আর এ-সিন্দুক হল আমার পাসোনাল সিন্দুক ৷ আমার
ফেটাকা ব্যান্কে নেই তা সবই এই সিন্দুকে আছে । অথচ...

৬১০
