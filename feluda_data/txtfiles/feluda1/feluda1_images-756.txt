“নো স্যার। বন্ধে এয়ারপোর্টে লোক এসে নিয়ে যাবে । আমার নাম-ধাম তাকে জানিয়ে
দিয়েছেন। কোন এক আত্মীয়ের কাছে যাবে এ বই, তারপর একটু হেসে বললেন,
“ইয়ে- একটা বেশ আাডভেঞ্জারের গন্ধ পাচ্ছেন না ?,

“পাওয়া মুশকিল', বলল ফেলুদা, কারণ ভারত কেমিক্যাল্স-এর গুলবাহার সেন্টের গন্ধ
আর সব গন্ধকে শ্লান করে দিয়েছে |?

গন্ধটা আমিও পেয়েছিলাম । সান্যাল মশাই এমনই সেন্ট মাখেন যে তার সুবাস এই
প্যাকেটে পর্যন্ত লেগে রয়েছে।

“যা বলেছেন স্যার, হ্যাঃ হ্যা্, সায় দিলেন জটায়ু। “তবে অনেক সময় শুনিচি, এইভাবে
লোকে উলটাপালটা জিনিসও চালান দেয় । .

“সে তো বটেই । বুকিং কাউন্টারে তো নোটিসই লাগানো আছে যে, অচেনা লোকের হাত
থেকে চালান দেওয়ার জন্য কোনও জিনিস নেওয়াটা বিপজ্জনক | অবিশ্যি এ ভদ্বলোককে
টেকনিক্যালি ঠিক অচেনা বলা চলে না, আর প্যাকেটটাও যে বইয়ের, সেটা সন্দেহ করার
কোনও কারণ দেখছি না|”

প্লেনে তিনজনে পাশাপাশি জায়গা পেলাম না; লালমোহনবাবু আমাদের তিনটে সারি
পিছনে জানলার ধারে বসলেন । ফ্লাইটে বলবার মতো তেমন কিছু ঘটেনি । কেবল
লাউডস্পিকারে ক্যাপ্টেন দত্ত যখন বলছেন. আমরা নাগপুরের উপর দিয়ে যাচ্ছি, তখন পিছন
ফিরে দেখি লালমোহনবাবু সিট ছেড়ে উঠে প্লেনের ল্যাজের দিকটায় চলেছেন । শেষটায়
একজন এয়ার হোসটেস ওঁকে থামিয়ে উলটো দিকে দেখিয়ে দিতে ভদ্রলোক আবার সারা
পথ হেঁটে সোজা পাইলটের দরজা খুলে ককৃপিটে ঢুকে তক্ষুনি বেরিয়ে এসে জিভ কেটে বাঁ
দিকের দরজা দিয়ে বাথরুমে ঢুকলেন । নিজের সিটে ফেরার পথে আমার উপর ঝুঁকে পড়ে
কানে ফিস্‌ ফিস্‌ করে বলে গেলেন, “আমার পাশের লোকটিকে এক ঝলক দেখে নাও ।
হাই-জ্যাকার হলে আশ্চর্য হব না |;

মাথা ঘুরিয়ে দেখে বুঝলাম জটায়ু আযাডভেঞ্চারের জন্যে একেবারে হন্যে হয়ে না থাকলে
ও রকম নিরীহ, নেই-থুতনি মানুষটাকে কক্ষনও হাই-জ্যাকার ভাবতেন না ।

সান্টা ক্রুজে প্লেন ল্যান্ড করার ঠিক আগেই লালমোহনবাবু ব্যাগ থেকে বইটা বার করে
রেখেছিলেন । ডোমেসটিক লাউগ্জে ঢুকে আমরা তিনজনেই এদিক ওদিক দেখছি, এমন
সময় “মিস্টার গাঙ্গুলী % শুনে ডাইনে ঘুরে দেখি গাঢ় লাল রঙের টেরিলিনের শার্ট পরা
একজন লোক মাপ্রাজি টাইপের এক ভদ্রলোককে প্রশ্নটা করে তার দিকে অত্যন্ত আগ্রহের
সঙ্গে চেয়ে আছে। ভদ্রলোক একটু যেন বিরক্ত ভাবেই মাথা নেড়ে “না' বলে লোকটাকে
পাশ কাটিয়ে চলে গেলেন, আর লালমোহনবাবুও বই হাতে লাল শার্টের দিকে এগিয়ে
গেলেন ।

'আই জ্যাম মিস্টার গাঙ্গুলী ত্যান্ড দিস ইজ ক্রম শিষ্টার সান্যাল", এক নিশ্বাসে বলে
ফেললেন জটায়ু ।

লাল শাট বইটা নিয়ে ঘাড় বেঁকিয়ে ধন্যবাদ জানিয়ে চলে গেলেন, আর লালমোহনবাবুও
কর্তব্য সেরে নিশ্চিন্তে হাত ঝাড়লেন ।

আমাদের মাল বেরোতে লাগল আধ ঘণ্টা । এখন একটা বেজে কুড়ি, শহরে পৌছতে
পৌছতে হয়ে যাবে প্রায় দুটো । পুলক ঘোষাল গাড়ির নম্বরটা জানিয়ে দিয়েছিলেন আগেই,
দেখলাম সেটা একটা গেরুয়া রঙের স্ট্যান্ডার্ড | ড্রাইভারটি বেশ শৌখিন ও ফিটফাট ; হিন্দি
ছাড়া ইংরেজিটাও মোটামুটি জানে । কলকাতার তিনজন অচেনা লোকের জন্য ভাড়া খাটতে

হচ্ছে বলে কোনওরকম বিরক্তির ভাব দেখলাম না । বরং লালমোহনবাবুকে যে রকম একটা
৩

 
