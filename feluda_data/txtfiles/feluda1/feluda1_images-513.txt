জটায়ু আমার মাথাটা গগুগোল করে দিলেন। আমার কিন্তু শুভম্কর বোসকে একটুও
সন্দেহ হয়নি । কারণ যে লোক আর্ট সম্বন্ধে এত জানেন...... | অবিশ্যি এখন ভাবলে মনে
হচ্ছে ভারতবর্ষের নাম-করা মন্দিরগুলো থেকে যারা মূর্তি চুরি করবে তাদেরও তো আর্ট
সম্বন্ধে কিছুটা জানতেই হবে । ভদ্রলোকের: চেহারার মধ্যে সত্যিই একটা ধারালো ভাব
আছে। .

“তোমায় বলে দিলুম', লালমোহনবাবু বললেন, “এবার থেকে খালি একটু চোখে চোখে
রেখো । আমাকে আজকে একটা ল্যাবেঞ্ুস অফার করেচিলেন, নিলুম না । যদি বিষ-টিষ
মেশানো থাকে ! তোমার দাদাকে বোলো ওর নিজের পরিচয়টা যেন গোপন রাখেন । উনি
যে ডিটেকটিভ সেটা জানতে পারলে কিন্তু...

রাত্রে ফেলুদাকে শুভঙ্কর'বোসের বাক্সের ওজনের কথাটা বলাতে ও বলল, “পয়ত্রিশ নয়,
সাইত্রিশ কিলো । জটায়ুকে বলে-দিস যে শুধু পাথরেরই ওজন হয় না, বইয়েরও হয়।
আমার বিশ্বাস লোকটা পড়াশুনো করার জন্য সঙ্গে অনেক বই এনেছে ।;

পরদিন সকালে সাড়ে ছটায় ট্যাক্সি করে বেরিয়ে আমরা প্রথমে এখানকার “নকল
তাজমহল" বিবি-কা-মোক্বারা দেখে তারপর 'বৌদ্ধ গুহা দেখতে গেলাম | গাড়ি থেকে নেমে
পাহাড়ের গা দিয়ে অনেকগুলো সিঁড়ি উঠে তারপর গুহায় পৌছানো যায় । আমাদের সঙ্গে
শুভঙ্কর বোসও রয়েছেন, সমানে আর্ট সম্বন্ধে জ্ঞান দিয়ে চলেছেন, তার অর্ধেক কথা আমার
এ কান দিয়ে ঢুকে ও কান দিয়ে বেরিয়ে যাচ্ছে, বাকি কথা কোনও কানেই ঢুকছে না।
লোকটাকে অনেক চেষ্টা করেও চোর-বদমাইস হিসাবে ভাবতে পারছি না, যদিও
লালমোহনবাবু বার বার আড়চোখে তাকে দেখছেন, আর তার ফলে সিঁড়িতে হোঁচট
খাচ্ছেন ।

আমরা ছাড়া আরও দুজন লোক আমাদের আগেই সিঁড়ি দিয়ে উঠে গেছেন । তার মধ্যে
একজন রংচঙে হাইওয়ান শার্ট পরা এক টেকো সাহেব, আর আরেকজন নিশ্চয়ই টুরিস্ট
ডিপার্টমেন্টের মাইনে করা গাইড |

ফেলুদা তার নকশা করা ঝোলাটা থেকে তার পেনট্যাক্স ক্যামেরাটা বার করে মাঝে মাঝে
ছবি তুলছে, কখনও পাহাড়ের উপর থেকে শহরের ছবি, কখনও বা আমাদের ছবি ।
আমাদের দিকে ক্যামেরা তাগ করলেই লালমোহনবাবু থেমে গিয়ে সোজা হয়ে দাঁড়িয়ে হাসি
হাসি মুখ করে পোজ দিচ্ছেন । শেষটায় আমি বাধ্য হয়ে বললাম যে হাঁটা অবস্থাতেও ছবি
ওঠে, আর না-হাঁসলে অনেক সময় ছবি আরও বেশি ভাল ওঠে ।

গুহার মুখে পৌছে ফেলুদা বলল, “তোরা দ্যাখ আমি ক্টা ছবি তুলে আসছি।'
শুভক্করবাবু বললেন, “দু নম্বর আর সাত নম্বরটা মিস করবেন না। এক থেকে পাঁচ এই
কাছাকাছির মধ্যেই পাবেন, আর ছয় থেকে নয় হল এখান থেকে হাফ-এ-মাইল পুব দিকে ।
পাহাড়ের গা দিয়ে রাস্তা পাবেন |;

একে জুন মাস, তার উপর ঝলমলে রোদ, তাই বাইরেটা বেশ গরম লাগছিল | কিন্তু
গুহার ভিতরে ঢুকে দেখি বেশ ঠাণ্ডা । এক নম্বরটায় বিশেষ কিছু নেই, আর দেখেই বোঝা
যায় সেটার কাজ অর্ধেক করে বন্ধ হয়ে গিয়েছিল, আর যেটুকু তৈরি ছিল তারও খানিকটা
অংশ ভেঙে পড়ে গেছে। শুভঙ্করবাবু তাও ভারী আগ্রহের. সঙ্গে বারান্দার থাম, সিলিং
ইত্যাদি দেখে খাতায় কী সব নোট করে নিতে লাগলেন । আমি আর লালমোহনবাবু দু নম্বর
গুহায় গিয়ে ঢুকলাম | ফেলুদা আমার সঙ্গে একটা টর্চ দিয়ে দিয়েছিল, বারান্দা পেরিয়ে গুহার
মধ্যে ঢুকে টর্টটা ভ্বালতে হল । বেশ বড় একটা হল ঘর, তার শেষ মাথায় একটা প্রকাণ্ড বুদ্ধ

৩৩)
