স্পার্ককে গণেশের কথা জিজ্ঞেস করেছিলাম । তাতে ও বলেছিল গণেশ পাওয়া যাবে না।
কারণ সেটা রয়েছে আফিকার এক রাজার কাছে। কথাটার মানে আমি তখন বুঝতে
পারিনি । শেষে বুঝলাম একেবারে অপ্রত্যাশিতভাবে__পঁয়তাল্লিশ বছরের পুরনো টার্জনের
একটা ফিল্ম দেখতে গিয়ে |;

ফেলুদা থামতেই চারিদিক থেকে__সে কী ! আ্যাঁ ? টার্জনের ছবি ? ইত্যাদি অনেকগুলো
প্রশ্ন একসঙ্গে শোনা গেল । ফেলুদা সরাসরি উত্তর না দিয়ে আবার রুকুর দিকে তাকিয়ে
বলল, ক্যাপ্টেন স্পার্ক, টারজানের ছবির একেবারে শুরুটা কী সেটা মনে করে বলতে পার
তুমি !

“পারি', বলল রুকু, “মেট্রো-গৌল্ডউইন-মেয়ার প্রেজেন্টস-

“ঠিক কথা- মিস্টার তেওয়ারি, দেখুন তো: আমরা মেট্রো-গোল্ডউইনের খেলা কিছু
দেখাতে পারি কিনা ।; |

তেওয়ারি তার চেয়ারের নীচ থেকে একটা খবরের কাগজের মোড়ক নিয়ে সেটা খুলে
তার থেকে একটা অদ্ভুত জিনিস বার করে ফেলুদার দিকে এগিয়ে দিল | তার উপরে
বিজলির ঝাডের আলোটা পড়তেই বুঝলাম সেটা একটা জলে নষ্ট হয়ে যাওয়া মাটির তৈরি
হাঁকরা সিংহের মাথা | ফেলুদা মাথাটা হাতে তুলে ধরে বলল, “এই দেখুন আফিকার
পশুরাজ তথা দুগরি বাহনের মাথা ৷ এই সিংহের হাঁ-এর মধ্যে গণেশ লুকিয়ে রেখেছিল
ব্মাপ্টেন স্পার্ক । তার ধারণা ছিল বিসর্জনের পর গণেশ ভাসতে ভাসতে চলে যাবে সমু,
আর সেখানে একটি হাঙর সেটাকে গ্রাস করবে, আর স্পার্কই আবার সেই হাওরকে হারপুন
দিয়ে মেরে গণেশটাকে পুনরুদ্ধার করবে । তাই না, ক্যাপ্টেন স্পার্ক £

“তাই তো", বলল রুকু !

“আর মছলিবাবার প্ল্যান ছিল তিনি ঠাকুর ভাসানের আগে নিজে জলে ঝাঁপ দেবেন ।
তারপর কিছু দূর সাঁতিরে গিয়ে আবার ডুব সাঁতারে ফিরে আসবেন ঘাটের দিকে__এসে
নৌকোর আড়ালে অপেক্ষা করবেন । তারপর ভাসানের পরমুহুর্তে আবার ডুব দিয়ে সিংহের
মাথাটি চাড় দিয়ে খুলে নিয়ে চলে যাবেন মুনশীঘাট আর রাজঘাটের মাঝামাঝি একটা নির্জন
জায়গায় । ততক্ষণে মগনলালের বজরাও এসে যাবে সেইখানে | ব্যস_ বাকি কাজ তো
সহজ |,

উমানাথবাবু বললেন, “কিন্ত বাবাজী যে দসেরার দিনে যাবেন, সে তো তার ভক্তরাই ঠিক
করে দিয়েছিল । আর গণেশ কোথায় আছে সে খবরই বা বাবাজী জানবেন কী করে ? আর
মগনলালই বা জানবে কী করে %&

“দুটোর উত্তরই খুব সহজ', বলল ফেলুদা | “তৃতীয়ার দিনে বাবাজী তার ভক্তদের জিজ্ঞেস
করেন এক থেকে দশের মধ্যে একটা নম্বর বলতে | যথারীতি অধিকাংশ উত্তরই হয় সাত ।
এটাই নিয়ম । ফলে হয়ে গেল তিনে সাতে দশ-_ অর্থ দসেরা ৷ আর সিংহের মুখে গণেশ
লুকোনোর কথাটা ক্যাপ্টেন স্পার্ক সবাইকে না বললেও, তার বন্ধু সূরষকে নিশ্চয়ই বলেছিল,
তাই না, ক্যাপ্টেন স্পার্ক %

রুকু স্থিরভাবে দাঁড়িয়ে আছে, তার ভুরু কুঁচকে গেছে। সে ছোট্ট করে মাথা নেড়ে হ্যাঁ
বুঝিয়ে দিল ।

ফেলুদা একটা দীর্ঘশ্বাস ফেলে বলল, শয়তান সিং সত্যিই শয়তান সিং । সুরযের পুরো
নাম সূরযলাল মেঘরাজ | সে মগনলালের ছোঁট ছেলে । যাকে বলে বাপকা বেটা | থাকত
মানমন্দিরের কাছে মগনলালের দুটো বাড়ির একটাতে | ওটায় ফ্যামিলি থাকত | অন্যটায়

থাকত মগনলাল নিজে | সুরযই তার বাপকে খবরটা- দেয়, এবং তার পরেই ম্গনলাল তার
৪৯২

 

 
