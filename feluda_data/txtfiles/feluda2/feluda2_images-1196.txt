সাড়ে ন'্টার সময় বগলে ছাতা, কাঁধে ঝোলা আর মুখে হাসি নিয়ে লালমোহনবাবু এসে হাজির।
“তশেশ ভাই”, কাউচে বসে বললেন ভদ্রলোক, “জগন্নাথকে বোলো যেন আজ খিচুড়ি করে।
নাটকের পর মধ্যাহ্ন ভোজনটা এখানেই সারব।'

চা খেয়ে দশটার পাঁচ মিনিট আগেই আমরা সুইনহো স্ট্রিটে পৌঁছে গেলাম। আমাদের আগেই
পুলিশ হাজির; ইনস্পেক্টর সোম ফেলুদীকে গুড মর্নিং করে বললেন, "আমি আপনার মেথড
তো জানি। তাই সকলকেই বৈঠকখানায় জমায়েত হতে বলে দিয়েছি, বেয়ারা বসার ব্যবস্থা করে
দিয়েছে, কেবল মিসেস মুনসীরও থাকার দরকার কিনা সেটা জানার ছিল।?

ফেলুদা মাথা নেড়ে বলল, “উনি না থাকাটাই বাঞ্ছনীয়।,

সবাই যে যার জায়গা নিয়ে বসতে বসতে একতলায় বড় ঘড়িতে ঢং ঢং করে দশটা বাজল।
ফেলুদা উঠে দাঁড়িয়ে একবার চারদিকে দেখে নিয়ে ঘড়ির শেষ ঢং-এর রেশটা মিলিয়ে যেতেই
কথা আরম্ভ করে দিল। ূ

“আমি প্রথমেই শঙ্করবাবুকে একটা প্রশ্ন করতে চাই।”

শঙ্করবাবু ঘরের উলটোদিকে বসেছিলেন। তীর দৃষ্টি ফেলুদার দিকে ঘুরল। ফেলুদা বলল,
“আমি সেদিন যখন বললাম যে ডাঃ মুনসী তাঁর ভায়রিতে অনেকবার আপনার উল্লেখ করেছেন,
তা শুনে আপনি বিস্মিত হন। এবং আমি যখন বললাম যে তিনি আপনার সম্বন্ধে নিশ্চয় সত্যি
কথাই বলেছেন তখন আপনি বেশ বিরক্ত হয়েই বললেন, “বাবা আমাকে চিনলেন কবে,
কীভাবে, তিনি তো তাঁর রুগি নিয়েই পড়ে থাকতেন।” শঙ্করবাবু আপনি কেন ধরে নিলেন যে
বাবা আপনার সম্বন্ধে অপ্রিয় কথাই বলেছেন? আমি তো কিছুই বলিনি।?

কারণ বাবা সামনা-সামনি আমার কখনও প্রশংসা করেননি।'

“নিন্দে করেছেন কি?

না, তাও করেননি

“তা হলে আপনিই বা আপনার সম্বন্ধে ডাঃ মুনসীর প্রকৃত মনোভাব কী করে জানলেন?

“ছেলে তার বাবার মন জানবে না কেন? সে তো অনুমান করতে পারে।”

“বেশ, এবার আরেকটা কথায় আসি। আমি গতকাল দুপুরে একবার আপনাদের এখানে
এসেছিলাম। এ বাড়িতে ভূত্যস্থানীয় যারা আছে তাদের ডেকে ডেকে আমি কয়েকটা প্রশ্ন করি।
একটা প্রশ্ন আপনাকে নিয়ে; সেটার উত্তর দেয় আপনাদের মালী গিরিধারী। প্রশ্নটা ছিল,
আপনার বাবার খুনের দিন সে আপনাকে ভোরে বেরোতে দেখেছিল কিনা। মালী বলে, হ্যাঁ
দেখেছিল। তখন আমি জিজ্ঞেস করি আপনি খালি হাতে বেরোন কিনা। উত্তরে মালী বলে, না।
আপনার হাতে একটা কালো চামড়ার ব্যাগ ছিল। বর্ণনায় বুঝি সেটা ব্রিফকেস বা পোর্টফোলিও
জাতীয় ব্যাগ। এই ব্যাগে কী ছিল সেটা বলবেন কি?

শঙ্করবাবু চুপ। তাঁর নিশ্বীস জোরে জোরে পড়তে শুরু করেছে।

“আমি বলব কী ছিল? বলল ফেলুদা। শঙ্করবাবু নিরুত্তর। ফেলুদা বলল, 'ব্যাগে ছিল
আপনার বাবার ডায়রির পাগুলিপি। ডাক্তারের সঙ্গে দেখা করে, বা করার আগে, আপনি সেটা
লেকের জলে বিসর্জন দেন তবে তার কারণ” ফেলুদার গলা চড়ে ওঠে, 'আপনি ভায়রিটা পড়ে
দেখেছেন যে আপনার বাবা আপনার সম্বন্ধে একটিও প্রশংসাসূচক কথা বলেননি। তিনি__”

ফেলুদার গলা ছাপিয়ে শঙ্করবাবু বলে উঠলেন, 'ইয়েস, ইয়েস! এই বই ছাপা হলে আমার
রোজগারের রাস্তা চিরকালের জন্য বন্ধ হয়ে যেত। অলস, উদ্যমহীন, ইরেসপন্সিব্ল,
অস্থিরমতি, কী না বলেননি উনি আমাকে।'

রাইট”, বলল ফেলুদা । 'তা হলে এটাও স্বীকার করুন যে সেদিন গলার স্বর পালটিয়ে
“আর”-এর ভূমিকা নিয়ে আপনিই আমাকে ফোনটা করে আপনার বাবা সন্বন্ধে ঝুড়ি ঝুড়ি মিথ্যে

৫৩১
