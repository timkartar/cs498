যেখানে ছিল সেখানেই রাখলে আর কিছু না হোক, অন্তত শারীরিক যন্ত্রণাটা ভোগ করতে হত
না। যাক গে- মুর্তিটা তো মাথার তলায় নিয়ে দিব্যি ঘুমোচ্ছি, এমন সময়-_রাত কত জানি
না__একটা বিশ্রী অবস্থায় ঘুম ভেঙে গেল। দেখি কে জানি আমার মুখটা আষ্টেপৃষ্ঠে গামছা
দিয়ে বাঁধছে। গলা দিয়ে আওয়াজ বেরোবার পথ বন্ধ দেখে হাত দিয়ে বাধা দিতে গেলুম, আর
তখনই বুঝতে পারলুম যে আমার চেয়ে অনেক বেশি শক্তিশালী লোকের পাল্লায় পড়েছি।
দেখতে দেখতে আমার হাত পিছুমোড়া করে দিলে। ব্যাস্‌-_তারপর বালিশের তলা থেকে মৃত্তি
নিতে আর কী?

ভদ্রলোক দম নেবার জন্য কয়েক মুহুর্ত চুপ করে রইলেন। তারপর বললেন, প্ঘণ্টা তিনেক
বোধহয় হাত বাঁধা অবস্থায় পড়েছিলুম। সমস্ত শরীরে ঝি ঝি ধরে গেসল। সকালে চাকর
নন্দলাল চা নিয়ে এসে আমাকে ওই অবস্থায় দেখে বাঁধন খুলে দেয়, আর তৎক্ষণাৎ আমি
আপনাকে ফোন করি।'

ফেলুদার দেখলাম চোখ-মুখের ভাব বদলে গেছে। সে সোফা ছেড়ে উঠে দাঁড়িয়ে বলল,
“আপনার ঘরটা একবার দেখব, আর প্রয়োজন হলে আপনার বাড়ির কিছু ছবি তুলব।'
ক্যামেরাটাও ফেলুদার নতুন বাতিকের মধ্যে একটা।

নীলমণিবাবু দৌতলায় তাঁর শোবার ঘরে নিয়ে গেলেন। ঘরে ঢুকেই ফেলুদা বলল, “এ কী__
জানলার শিক নেই?

ভদ্রলোক মাথা নেড়ে বললেন, “আর বলবেন না _বিলিতি কায়দার বাড়ি তো! আর আমি
আবার জানলা বন্ধ করে শুতেই পারি না।”

ফেলুদা জানলা দিয়ে গলা বাড়িয়ে নীচের দিকে দেখে বলল, "খুব সহজ-_ পাইপ রয়েছে,
কার্নিশ রয়েছে। একটু জোয়ান লোক হলেই অনায়াসে জানলা দিয়ে ঘরে ঢুকে আসতে পারে।'

তারপর ফেলুদা ঘরের চারদিকে খুব ভাল করে দেখে নিয়ে ছবি-টবি তুলে বলল, “বাড়ির
অন্য অংশও এবার ঘুরে দেখতে চাই।” নীলমণিবাবু প্রথমে দোতলা দেখালেন। পাঁশের ঘরটাতে
দেখলাম একটা খাটে বারো-তেরো বছর বয়সের একটা ছেলে গলা অবধি লেপ মুড়ি দিয়ে শুয়ে
আছে। তার চোখগুলো বড় বড়, আর দেখলেই মনে হয় তার স্বাস্থ্য মোটেই ভাল নয়। বুঝলাম
এই হল ঝুঁন্টু। নীলমণিবাবু বললেন, “কালই আবার ডাক্তার বোস ঝুন্টুকে ঘুমের ওষুধ দিয়ে
গেছেন। তাই ও রাত্রে কিছুই শুনতে পায়নি)”

দৌতলার আরও দুটো ঘর দেখে, একতলার ঘরগুলোতে চোখ বুলিয়ে আমরা বাড়ির বাইরে
এলাম। নীলমণিবাবুর ঘরের জানলার ঠিক নীচেই দেখলাম কয়েকটা ফুলের টবে পামজাতীয়
গাছ লাগানৌ। ফেলুদা টবগুলোর ভিতর কিছু আছে কি না দেখতে লাগল। প্রথম দুটোয় কিছু
পেল না। তৃতীয়টার পাতার ভিতর হাতড়ে একটা ছোট্ট টিনের কৌটো পেল। সেটার ঢাকনা
খুলে নীলমণিবাবুর দিকে এগিয়ে দিয়ে ফেলুদা বলল, “এ বাড়িতে কারুর নস্যির বাতিক আছে?

নীলমণিবাবু মাথা নেড়ে না বললেন। ফেলুদা কৌটোটা নিজের প্যান্টের পকেটে রেখে দিল।

এবার নীলমণিবাব যেন বেশ মরিয়া হয়েই বললেন, “মিস্টার মিত্তির__আর কিছু না_ মূর্তি
একটা গেছে, আরেকটা না হয় কিনব- কিন্তু একটা ডাকাত আমার বাড়িতে এসে আমার ঘরে
ঢুকে আমার উপর যা-তা অত্যাচার করে চলে যাবে__এ কিছুতেই বরদাস্ত করা যায় না
আপনার এর একটা বিহিত করতেই হবে। যদি লোকটাকে ধরে দিতে পারেন তা হলে আমি
আপনাকে ইয়ে-_মানে, ইয়ে আর কী-+

“পারিশ্রমিক?

হ্যা হ্যা। পারিশ্রমিক মানে, রিওয়ার্ড দেব।'

ফেলুদা বলল, “রিওয়ার্ডটা বড় কথা নয়। সে আপনি দিতে চান দেবেন। কিন্তু আমি কাজটার

১০৭
