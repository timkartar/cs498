আলো তার পিঠে পড়াতে একটা প্রকাণ্ড লম্বা ছায়া সারা গলি জুড়ে প্রায় আমাদের পা অবধি
পৌঁছে গেছে।

ছায়াটা অদ্ভুতভাবে দুলছে । লোকটা মাতাল নাকি £

ফেলুদা টেলিফোটো সমেত ক্যামেরাটা চোখে লাগাল ।

'শশীবাবু ৷?

নামটা বলার সঙ্গে সঙ্গেই ফেলুদা বিদ্যুদ্বেগে দৌড়ে গেল সামনের দিকে । তিনজন প্রায়
একসঙ্গেই গিয়ে পৌছলাম শশীবাবুর কাছে। ঠিকরে বেরিয়ে আসা চোখে চেয়ে আছেন
শশীবাবু ফেলুদার দিকে, তার ঠোঁট দুটো ফাঁক দেখে মনে হয় তিনি কিছু বলতে চাইছেন ।

'কিছু বলবেন ৮-_ ফেলুদা ঝুঁকে পড়ে চাপা গলায় জিজ্ঞেস করল ।

'হাঁ-.হাঁ.

কী হয়েছে শশীবাবু £ কী বলতে চাইছেন আপনি £

'সিং.সিং..সিং।'

শশীবাবুর দেহটা সামনের দিকে এলিয়ে পড়ল ।

তার পিঠে আলো পড়েছে ।

সেই আলোতে দেখলাম শশীবাবুর পিঠে একটা ক্ষত থেকে রক্ত বেরিয়ে তার পাঞ্জাবির
অনেকখানি ভিজিয়ে দিয়েছে ।

“গোয়েন্দাগিরি ছেড়ে দেব রে ।”

ফেলুদা এ ধরনের কথা আগে কোনওদিন বলেনি, কিন্তু এবার যে অবস্থায় পড়েছে, তাতে
এটা বলা বোধহয় খুব অস্বাভাবিক নয় |

আজ সপ্তমী । সোমবার । এখন সকাল | শশীবাবু খুন হয়েছেন দুদিন আগে । আমরা
সকালে চা রুটি ডিম খাওয়া সেরে আমাদের হোটেলের ঘরে যে যার খাটে বসে আছি।
একটুক্ষণ আগে তেওয়ারি ফোন করে জানিয়েছেন যে শশীবাবুর ছোট ছেলে নিতাইকে নাকি
আযরেস্ট করা হয়েছে । নিতাই খারাপ ছেলে এটা আগেই শুনেছি ৷ তার সঙ্গে নাকি বাপের
অনবরত খিটিমিটি লাগত । শশীবাবু নাকি প্রায়ই ওকে পুলিশে ধরিয়ে দেবার ভয়
দেখাতেন । তাই ছেলের পক্ষে শেষ পর্যন্ত বাপকে খুন করাটা অস্বাভাবিক নয় । নিতাই
কিন্তু খুন স্বীকার করেনি । সে নাকি সেদিন সন্ধেবেলা চৈতগঞ্জের একটা সিনেমায় হিন্দি ছবি
দেখছিল । তার শার্টের পকেটে টিকিটের আধখানা পাওয়া গেছে। যে ছুরি দিয়ে শশীবাবুকে
খুন করা হয়েছিল সেটা নাকি পাওয়া যায়নি ।

মৃত্যুর দিন সন্ধ্যা ছ্টার মধ্যে শশীবাবু চক্ষুদানের কাজ শেষ করে দেন । বিকাশবাবু
পুলিশকে বলেছেন যে কাজটা শেষ করেই শশীবাবু বিকাশবাবুর কাছে যান হোমিওপ্যাথিক
ওষুধ চাইতে, কারণ তার নাকি আবার নতুন করে জ্বর এসেছিল । বিকাশবাবু ওষুধ দেন,
শশীবাবু তখনই ওষুধ খেয়ে বাড়ি যাবার জন্য বেরিয়ে যান । পথেই তাকে খুন করা হয় ।

“মাঝে মাঝে বোধহয় এ ধরনের একটা ধাকা খাওয়া ভাল ।”__ ফেলুদা আবার কথা
বলছে । আমি জানি কথাটা ঠিক আমাদের উদ্দেশ করে বলা হচ্ছে না । ফেলুদা যেটা করছে
তাকে ইংরেজিতে বলে থিংকিং আালাউড 1 __বেশ লাগছে নিজেকে একটা সাধারণ স্তরের
মানুষ বলে মনে করতে | __লালমোহনবাবু, আজ কাবুলিওয়ালা দেখতে যাবেন তো ? এরা
শুনেছি বেশ ভাল অভিনয় করে ।”

৪৮০৩০
