বললাম, “ফেলুদা যেতে পারে না আমাদের সঙ্গে £

ফেলুদা বলে ও কলকাতা ছেড়ে যেখানেই যাক না কেন, ওকে ঘিরে নাকি রহস্যজনক
ঘটনা সব গজিয়ে ওঠে । আর সত্যিই, দার্জিলিং-এ যেবার ও আমাদের সঙ্গে ছিল, ঠিক
সেবারই রাজেনবাবুকে জড়িয়ে সেই অদ্ভুত ঘটনাগুলো ঘটল | তেমন যদি হয় তা হলে
জায়গা ভাল না হলেও খুব ক্ষতি নেই । |

বাবা বললেন, “ফেলু তো আসতেই পারে, কিন্ত ও যে নতুন চাকরি নিয়েছে, ছুটি পাবে
কি?

ফেলুদাকে লখ্নৌয়ের কথা বলতেই ও বলল, “ফিফ্‌টি-এইটে গেস্লাম-_ক্রিকেট
খেলতে । জায়গাটা নেহাত ফেলনা নয়। বড়াইমামবড়ার ভুলভুলাইয়ার ভেতরে যদি ঢুকিস
তো তোর চোখ আর মন একসঙ্গে ধাঁধিয়ে যাবে । নবাব-বাদশাহের কী ইম্যাজিনেশন
ছিল-বাপ্রে বাপ্‌ !,

তুমি ছুটি পাবে তো

ফেলুদা আমার কথায় কান না দিয়ে বলল, 'আর শুধু ভুলভুলাইয়া কেন- শুম্তী নদীর
ওপর মাক্কি ব্রিজ দেখবি, সেপাইদের কামানের গোলায় বিধ্বস্ত রেসিডেক্সি দেখবি |;

“রেসিডেন্সি আবার কী %

“সেপাই বিদ্রোহের সময় গোরা সৈনিকদের ঘাঁটি ছিল ওটা । কিস্যু করতে পারেনি ।
ঘেরাও করে গোলা দেগে ঝাঁঝরা করে দিয়েছিল সেপাইরা 1”

দুবছর হল চাকরি নিয়েছে ফেলুদা, কিন্তু প্রথম বছর কোনও ছুটি নেয়নি বলে পনেরো
দিনের ছুটি পেতে ওর কোনও অসুবিধে হল না ।

এখানে বলে রাখি__ফেলুদা আমার মাসতৃতো দাদা । আমার বয়স চোদ্দো, আর ওর
সাতাশ | ওকে কেউ কেউ বলে আধপাগলা, কেউ কেউ বলে খামখেয়ালি, আবার কেউ
কেউ বলে কুঁড়ে । আমি কিন্তু জানি ওই বয়সে ফেলুদার মতো বুদ্ধি খুব কম লোকের হয় ।
আর ওর মনের মতো কাজ পেলে ওর মতো খাটতে খুব কম লোকে পারে । তা ছাড়া ও
ভাল ক্রিকেট জানে, প্রায় একশো রকম ইনডোর গেম বা ঘরে বসে খেলা জানে, তাসের
ম্যাজিক জানে, একটু একটু হিপ্নটিজম্‌ জানে, ডান হাত আর বাঁ হাত দুহাতেই লিখতে
জানে । আর ও যখন স্কুলে পড়ত তখনই ওর মেমারি এত ভাল ছিল যে ও দুবার রিডিং
পড়েই পুরো “দেবতার ্রাস' মুখস্থ করেছিল ।

কিন্তু ফেলুদার যেটা সবচেয়ে আশ্চর্য ক্ষমতা, সেটি হল-_ও বিলিতি বই পড়ে আর
নিজের বুদ্ধিতে দারুণ ডিটেক্টিভের কাজ শিখে নিয়েছে । তার মানে অবশ্যি এই নয় যে
চোর ডাকাত খুনি এইসব ধরার জন্য পুলিশ ফেলুদাকে ডাকে । ও হল যাকে বলে শখের
ডিটেকৃটিভ |

সেটা বোঝা যায় যখন একজন অচেনা লোককে একবার দেখেই ফেলুদা তার সম্বন্ধে
অনেক কিছু বলে দিতে পারে ।

যেমন লখ্নৌ স্টেশনে ট্রেন থেকে নেমে ধীরুকীকাকে দেখেই ও আমায় ফিসফিস করে
বলল, “তোর কাকার বুঝি বাগানের শখ £&

আমি যদিও জানতাম ধীরুকাকার বাগানের কথা, ফেলুদার কিন্তু মোটেই জানার কথা নয়,
কারণ, যদিও ফেলুদা আমার মাসতৃতো ভাই, ধীরুকাকা কিন্তু আমার আসল কাকা নন, বাবার
ছেলেবেলার বন্ধু ।

ফেলুদা আবার ফিসফিস করে বলল, “উনি পিছন ফিরলে দেখবি ওর ডান পায়ের জুতোর

২১
