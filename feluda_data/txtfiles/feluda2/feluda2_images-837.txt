যার ফলে তাঁকে নাকি খোঁড়াতে হচ্ছে। কিন্তু আজ সকালে তিনি অন্তত দুবার হাঁটার সময়
খোঁড়াতে ভুলে গেছেন সেটা বোধহয় তিনি নিজে খেয়াল করেননি।

গত রবিবার রাত্তিরে ইন্দ্রনারায়ণের ঘর থেকে নাটক ও গানগুলি চুরি যায়। সেগুলো কার
হাতে গেছে আমরা জানি, কারণ আমরা তখন বাড়ির পিছনের গলিতে ল্যাম্প পোস্টের আলোয়
বসে তাস খেলছিলাম। বীণাপাণি অশেরার ম্যানেজার আসেন পৌনে বারোটায়। তাঁকে বাড়ির
পিছনের দরজা খুলে দেওয়া হয়। প্রদ্যুন্নবাবুর ঘরের বাতি জ্বলছিল। আমাদের ধারণা তাঁর
সঙ্গেই হয় লেনদেনটা। অশ্বিনী ভড় টাকা দেন, প্রদ্যুন্নবাবু তার বিনিময়ে তাঁকে নাটক ও
গানগুলো দেন। যদি আমি ভুল বলে থাকি তা হলে প্রদ্যুন্নবাবু আমাকে শুধরে দিতে পারেন।'

প্রদ্যুন্নবাবুর মুখ ফ্যাকাসে, মাথা হেট, শরীরে কাঁপুনি। দারোগা সাহেব এগিয়ে গিয়ে তাঁর

“এই হল ইন্দ্রনারায়ণ আচার্য খুনের ইতিহাস”, বলল ফেলুদা। “কিন্তু এখানেই অপরাধের শেষ
নয়। এবার আমি দ্বিতীয় অপরাধে আসছি।

আমি প্রথম দিন যখন এ বাড়িতে আসি তখন একটা ব্যাপার দেখে আমার একটু খটকা

লেগেছিল। সেটা হল ইন্দ্রনারায়ণবাবুর বেহালা । একশো বছরের পুরনো বেহালা এত ঝকৃঝকে
হয় কী করে? অবিশ্যি আমার বেহালার অভিজ্ঞতা কম, কত বছরে তার কীরকম চেহারা হয়
সেটা আমার জানা নেই, তাই ব্যাপারটা নিয়ে তখন আর মাথা ঘামাইনি। সেদিনই অবিশ্যি
শুনেছিলাম যে কন্দর্পনারায়ণ রসিকতা করে তাঁর বেহালাকে বলতেন “আম আঁটির ভেপু”।
সম্প্রতি দুটো জিনিস পড়ার সুষোগ হয়েছে আমার। এক হল পাশ্চাত্য সংগীত সম্পর্কে এক
এনসাইক্লোপিডিয়া আর দুই হল কন্দর্পনারায়ণের বিলেতের ভায়রি। প্রথম বই থেকে আমি
জেনেছি যে ষোড়শ ও সপ্তদশ শতাব্দীতে বেহালা বা যন্ত্রের সংস্কার হয় ইতালিতে। তখন থেকে
বেহালার চেহারা এবং আওয়াজ পালটে আরও সুন্দর ও আরও জোরালো হয়। ইতালির
বেহালা প্রস্তুতকারকদের মধ্যে তিনজনের নাম সবচেয়ে বিখ্যাত। এরা তিনজনেই সপ্তদশ
শতাব্দীর লোক। প্রথম হল আনটন স্ট্রাডিভারি, দ্বিতীয় আন্দ্রেয়াস গুয়ারনেরি, আর তৃতীয়
নিকোলো আমাটি। এর মধ্যে আমাটিই প্রথম বেহালার সংস্কার করেন ইতালির ক্রেমোনা
শহরে।
- “তখনও আমার মাথায় আসেনি যে এই আমাটি আর কন্দর্পনারায়ণের “আম আঁটি” একই
জিনিস। এটা পরিষ্কার হয় কন্দর্পনারায়ণের ডায়রি পড়ে। তাতে এক জায়গায় তিনি লিখেছেন”
ফেলুদা পকেট থেকে একটা কাগজ বার করে পড়ল-__“আই বট আ্যান আমাটি টুডে ফ্রম এ
মিউজিশিয়ান হু ওয়জ সাঙ্ক ইন ডেট আ্যান্ড সোল্ড ইট টু মি ফর টু থাউজ্যান্ড পাউন্ডস। ইট
হ্যাজ এ গ্লৌরিয়াস টোন।” অর্থাৎ আমি আজ একটি দেনায় জর্জরিত বাজিয়ের কাছ থেকে
একটি আমাটি বেহালা কিনলাম দুহাজার পাঁউন্ডে। যম্্টির আওয়াজ আশ্চর্য সুন্দর।__
তখনকার দিনে দুহাজার পাউন্ড মানে বিশ হাজার টাকা। আজকে একটি আমাটি বেহালার দাম
দেড়-দুলাখ টাকা।

“এমন একটি বেহালা এই বাড়িতে এতকাল পড়েছিল, আর এই বেহালা যাত্রার কনসার্টে
বাজাতেন ইন্দ্রনারায়ণ আচার্ষ। বেহালার আসল খবর কেউ জানতেন কি? আমার মনে হয় না
কীর্তিনারায়ণবাবু বা দেবনারায়ণবাবু জানতেন, কিন্তু দুজনের জানার কথা। এক হল প্রদ্যুন্ন
মল্লিক, যিনি দর্পনারায়ণের ভায়রি পড়েছিলেন, আরেক হল হরিনারায়ণবাবু। তিনি বিদেশি
সংগীত সম্বন্ধে জানেন, ভাল বেহালার দাম জানেন, এবং এটাও নিশ্চয়ই জানেন যে বেহালার
গায়ে দুদিকে যে ইংরিজি এস-এর মতো ফাঁক থাকে, তার একটায় চোখ লাগালে ভিতরে
বেহালা প্রস্ততকারকের নাম সমেত লেবেল দেখা যায়।

৩৩৪
