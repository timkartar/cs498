মহীতোষবাবুর একজন বেয়ারা। আজ আমাদের সঙ্গে তিনটে বন্দুক। একটা নিয়েছে
মাধবলাল, একটা মহীতোষবাবু, আর একটা__ ফেলুদা ! বন্দুক নেবার ইচ্ছেটা ফেলুদাই
প্রকাশ করল ৷ ফেলুদার রিভলভার চালানৌর কথা মাধবলালই মহীতোষবাবুকে খুব ফলাও
করে বলেছিল, তাই বন্দুক চাইতে মহীতোষবাবু আর আপত্তি করলেন না। বললেন,
'আপনার খুশিমতো একটা বেছে নিন। বাঘের জন্যই যদি হয় তো থ্রি-সেভেন-ফাইভটা
নিতে পারেন ।”

ওসব নম্বর-ম্বর আমি বুঝি না, তবে বেশ জবরদস্ত রাইফেল সেটা দেখে বুঝতে পারছি ।

লালমোহনবাবুর মধ্যেও একটা চাপা উত্তেজনার ভাব, কারণ ফেলুদা তার হাতে
আদিত্যনারায়ণের তলোয়ারটা ধরিয়ে দিয়েছে । দেবার সময় বলল, “একদম হাতছাড়া
করবেন না। আজকের নাটকে ওটার একটা বিশেষ ভূমিকা আছে ।'

ভোরে যখন উঠেছিলাম তখন আকাশ মোটামুটি পরিষ্কার ছিল, কিন্তু এখন আবার মেঘ
করে এসেছে। কালকের বৃষ্টির ফলে রাস্তায় কাদা হয়েছিল, তাই আমাদের পৌছতে খানিকটা
বেশি সময় লাগল | কাটা ঠাকুরানীর মন্দির একেবারে জঙ্গলের ভিতরে, জিপ অত দুর যাবে
না। কাল যেখানে নেমেছিলাম আজ সেখান থেকে আরও প্রীয় আধ মাইল ভিতরে গিয়ে
আমাদের জিপ থামল | মাধবলাল রাস্তা চেনে; সে বলল, "সামনে একটা নালা পেরিয়ে
মিনিট পনেরো হাঁটলেই আমরা মন্দিরে পৌছে যাব |

অল্প অল্প মেঘের গর্জন আর গাছের পাতা-কাঁপানো ঝিরঝিরে বাতাসের মধ্যে আমাদের
অভিযান শুরু হল । গাড়ি থেকে নামবার আগেই ফেলুদা রাইফেলে টোটা ভরে নিয়েছে ।
মহীতোষবাবু নিজে তার বন্দুকটা নেননি ; ওটা রয়েছে বেয়ারা পর্বত সিং-এর হাতে । পর্বত
সিং নাকি সব সময়ে মহীতোষবাবুর সঙ্গে শিকারে গেছে । বেঁটেখাটো গাট্টাগোর্টা চেহারা,
দেখলেই বোঝা যায় গায়ে অসম্ভব জোর |

আজ খানিক দূর হাঁটার পরই দূরে একপাল হরিণ দেখে মনটা নেচে ওঠার প্রায় সঙ্গে সঙ্গে
বুকটা ধড়াস করে উঠল | এই জঙ্গলের মধ্যেই কোথাও হয়তো সেই মানুষখেকো বাঘটা
রয়েছে । এমনিতে বাঘ নাকি শিকারের খোঁজে রোজ অরুেশে পঁচিশ-তিরিশ মাইল হেঁটে এ
বন থেকে ও বন চলে যাঁয় । কিন্তু এ বাঘ যদি জখমি বাঘ হয়ে থাকে, তা হলে হয়তো তার
পক্ষে বেশি দূর হাঁটা সম্ভবই না । আর এমনিতেই জঙ্গল আর আগের মতো বড় আর ছড়ানো
নেই। গত বিশ-পঁচিশ বছরে মাইলের পর মাইল গাছ কেটে ফেলে সেখান চাষের জমি
হয়েছে, চা বাগান হয়েছে, লোকের বসতি হয়েছে । কাজেই বাঘ যে খুব দূরে চলে যাবে সে
সম্ভাবনা কম । দিনের বেলা বাঘ সাধারণত বেরোয় না এটা ঠিক, কিন্তু মেঘলা দিনে নাকি
বেরোন অসম্ভব না । এ ব্যাপারটা কালকেই ফেলুদা আমাকে বলেছে ।

যে নালাটা আজ আমাদের পেরোতে হল সেটা কালকেও পেরিয়েছি। কাল প্রায় শুকনো
ছিল, আজ কুলকুল করে জল বইছে । নালার ধারে বালি, তাতে জানোয়ারের পায়ের ছাপ।
বাঘ নেই, তবে হরিণ, শুয়োর আর হায়েনার পায়ের ছাপ মাধবলাল চিনিয়ে দিল । আমরা
নালা পেরিয়ে, ওপারের বনের মধ্যে টুকলাম । একটা কাঠঠোকরা মাঝে মাঝে ডেকে উঠছে,
দূর থেকে একটা ময়ূরের ডাক শুনতে পাচ্ছি, আর কয়েকটা ঝিঁঝি ক্রমাগত ডেকে চলেছে।
পায়ের সামনে ঘাসের উপর মাঝে মাঝে সড়াৎ সড়াৎ শব্দ পাচ্ছি, আর বুঝতে পারছি যে
গিরগিটির দল মানুষের পায়ের তলায় পিষে যাবার ভয়ে এক ঝোপড়া থেকে আরেক
'ঝোপড়ার পিছনে গিয়ে আশ্রয় নিচ্ছে ।

ক্রমে আমরা আমাদের চেনা জায়গায় পৌছে গেলাম । কাল এখানে এসেছিলাম অন্য

পথ দিয়ে। এই যে সেই তলোয়ারের জায়গা । আমাদের দলপতি মাধবলাল অত্যস্ত
৪২১
