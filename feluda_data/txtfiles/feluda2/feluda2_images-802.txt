বাজাচ্ছিলেন। হয়তো গান লিখছিলেন। সেই সময় মার্ডরটা হয়। গিছন দিক থেকে এসে
কোনও ভোঁতা ভারী অস্ত্র দিয়ে মাথায় মারে। তৎক্ষণাৎ মৃত্যু। টেবিলে ঝুঁকে কাজ করছিলেন,
এমনিতেই মারার সুবিধে।”

'অস্ত্রটা পাওয়া গেছে?

না। যেদিকটা ইন্দ্রনারায়ণ থাকতেন সেদিকটা নিরিবিলি। এক তলার ঘর। চাকর-বাকর
খেয়ে দেয়ে আড্ডা মারতে গিয়েছিল। খাস বেয়ারা সন্তোষের আবার মদের নেশা, সে খাবার
পরে মাল খেতে যায়, সাড়ে বারোটা একটায় এসে পিছনের দরজা বন্ধ করে। সদর দরজা
অবিশ্যি সব সময়ই বন্ধ থাকে, আর বাইরে দারোয়ান আছে। বারোটার পর যদি কেউ পিছনের
দরজা দিয়ে ঢোকে তা হলে কেউ টের পাবে না। কারণ বাড়ির পিছনে গলি-_যদু নস্কর লেন।

“আমি যদি একবার ইন্দ্রনারায়ণের শোবার ঘর আর কাজের ঘরটা দেখি তা হলে আপনাদের
আপত্তি নেই তো?

“মোটেই না। ইউ আর মোস্ট ওয়েলকাম। তবে আমি যেমন আপনাকে ইনফরমেশন দিলাম,
সেটা আপনার তরফ থেকেও পেলে দুপক্ষেরই সুবিধা_ বুঝতেই তো পারছেন, হে হে।”

৪

মণিলালবাবুর সঙ্গে কথা সেরে আমরা প্রদ্যুন্নবাবুর সঙ্গে গেলাম ইন্দ্রনারায়ণ আচার্ষের ঘরে।
ঘরটা এক তলার উত্তর-পশ্চিম কোণে। বাড়ির উত্তর দিকটা হচ্ছে সামনের দিক। মাঝখানে
নাটমন্দির আর তাকে ঘিরে তিনদিকে বারান্দা আর সারি সারি ঘর। বাড়ির পিছনের দরজাটা
দক্ষিণ-পশ্টিম দিকে, পশ্চিমের বারান্দার শেষ মাথায়। তার মানে কেউ দরজা দিয়ে ঢুকে
বারান্দা পেরোলেই ইন্দ্রনারায়ণবাবুর শোবার ঘর পাবে সামনে। তারপর উত্তরের বারান্দা ধরে
দশ পা গেলে ডাইনে পাবে ইন্দ্রনারায়ণবাবুর কাজের ঘরের দরজা । অর্থাৎ বাইরে থেকে
একজন লোক এসে খুন করাটা খুবই সহজ ব্যাপার।

নেই। আমরা কাজের ঘরে গিয়ে হাজির হলাম।

এখানে বড় বড় দুটো তাক বোঝাই কাগজপত্র খাতা ইত্যাদিতে । বুঝলাম এগুলোতে নাটক
আর গানের খসড়া রয়েছে। সতেরো বছরের যত কাগজ সবই মনে হল এই দুটো তাকে
রয়েছে। বারান্দার দিকে যে দরজাটা রয়েছে সেটার ঠিক ডান পাশে একটা টেবিল আর চেয়ার।
বোঝাই গেল এইখানেই খুনটা হয়েছিল। টেবিলের উপর ফাঁউনটেন পেন, ডট পেন, পেনসিল,
পেপার ওয়েট, কালি, টেবিল ল্যাম্প ইত্যাদি রয়েছে। আর যেটা রয়েছে সেটা হল একটা
বেহালার কেস। ফেলুদা বলল, “একবার আম আঁটির ভেঁপুর চেহারাটা দেখা যাক।?

বাক্স খুলে বেহালাটা দেখে বুঝলাম ইন্দরনারায়ণবাবু সেটার খুব যত্ধু নিতেন। একশো বছরের
পুরনো বেহালা এখনও প্রায় নতুনের মতো রয়েছে!

ফেলুদা কেসটা বন্ধ করে দিল।

এ ছাড়া ঘরে রয়েছে এক পাশে একটা সোফা, একটা চেয়ার আর শ্বেত পাথরের একটা
ছোট তেপায়া টেবিল। দেয়ালে ছবির মধ্যে রয়েছে দুটো বাঁধানো মানপত্র_ ইন্দ্রনারায়ণের
পাওয়া__একটা বিলিতি ল্যান্ডস্কেপ আর একটা রামকৃষ্ণ পরমহংসের মাকাঁমারা ছবি।

ঘর দেখা হলে সোফা আর চেয়ারে ভাগাভাগি করে বসলাম আমরা চারজন। প্রদ্যুননবাবু
ইতিমধ্যে ঘোলের সরবতের জন্য বলেছিলেন, সেটা এনে চাকর শ্বেতপাথরের টেবিলের উপর

রাখল । সরবত খেতে খেতে কথা হল।
৩১০
