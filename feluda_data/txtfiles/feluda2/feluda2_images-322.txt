বাইরে এখনও অল্প আলো রয়েছে; সেই আলোতেই সুবীরবাবু চাকরের খোঁজে ঘর থেকে
বেরিয়ে গেলেন। .

“বাতি গেল বুঝি প্রশ্ন করলেন নীহার দত্ত। তারপর একটা দীর্ঘশ্বীস ফেলে বললেন, “এতে
আমার কিছু এসে যায় না।”

গ্র্যান্ডফাদার ক্লকটা ঠিক এই সময় আমাদের চমকে দিয়ে বেজে উঠল-_ঢং ঢং ঢং ঢং ঢং
ঢং। ছণ্টা।

সুবীরবাবু ফিরলেন, পিছনে মোমবাতি হাতে চাকর কৌমুদী।

মাঝের টেবিলে মোমবাতি রাখায় সকলের মুখ আবার দেখা যাচ্ছে। নীহারবাবুর কালো
চশমার দুই কাচে দুটি কম্পমান হলদে বিন্দু। মোমবাতির শিখার ছায়া।

ফেলুদা চায়ে আরেকটা চুমুক দিয়ে আবার চশমার দিকে চেয়ে বলল, “আপনার গবেষণার
নোটস যদি অন্য কোনও বায়োকেমিস্টের হাতে পড়ে তা হলে তাঁর পক্ষে সেটা লাভজনক হবে
কি?

“নোবেল প্রাইজটা যদি লাভ বলে মনে করেন তা হলে হতে পারে বইকী।”

“আপনার কি মনে হয় এই কাগজপত্র চুরি করার জন্য চোর আপনার ঘরে টুকেছিল?,

“সেরকম মনে করার কোনও কারণ নেই।;

“আরেকটা প্রশ্ন। আপনার এই নোটসের কথা আর কে জানে?”

“বৈজ্ঞানিক মহলে অনেকেই এটার অস্তিত্ব অনুমান করতে পারে। আর জানে আমার বাড়ির
লোকেরা আর আমার সেক্রেটারি রণজিৎ।?

বাড়ির লোক বলতে কি একতলার দুই ফ্ল্যাটের বাসিন্দাদের কথাও বলছেন?

“তারা কী জানে না-জানে তা আমি জানি না। এরা ব্যবসাদার লোক। জানলেও কোনও
ইন্টারেস্ট হবার কথা না। অবিশ্যি আজকাল তো সব জিনিস নিয়েই ব্যবসা চলে; এ ধরনের
কাগজপত্র নিয়েই বা চলবে না কেন। বিজ্ঞানী হলেই তো আর ধর্মপুত্র যুধিষ্টির হয় না”

নীহারবাবু উঠে পড়লেন; সেই সঙ্গে আমরাও।

“আপনার ঘরটা একবার দেখতে পারি কি?” ফেলুদা প্রশ্ন করল। ভদ্রলোক চৌকাঠের মুখে
থেমে গিয়ে বললেন, “দেখবেন বইকী। সুবীর দেখিয়ে দেবে। আমি ছাতে সান্ধ্যভ্রমণটা সেরে
আসি।'

করিডরে বেরিয়ে এলাম চারজনে। অন্ধকার আরও ঘনিয়ে এসেছে। করিডরের ডাইনে বাঁয়ে
ঘরগুলোর ভিড়র থেকে মোমবাতির ক্ষীণ আলো বাইরে এসে পড়েছে। নীহারবাবু লাঠি ঠক
ঠক করে ছাতের সিড়ির দিকে এগিয়ে গেলেন। শুনলাম তিনি বলছেন, “স্টেপ গোনা আছে।
সতেরো স্টেপ গিয়ে বাঁয়ে ঘুরে সিড়ি। সেভেন গ্লাস এইট-__পনেরো ধাপ উঠে ছাত। প্রয়োজন

৩

নীহারবাবুর বেশ বড় ঘরের একপাশে অনেকখানি জুড়ে পুরনো আমলের খাট। খাটের পাশে
একটা ছোট গোল টেবিল। তাতে ঢাকনি-চাপা গেলাসে জল, আর তার পাশে রাংতায় মোড়া
গোটা দশেক বড়ি। বোধহয় ঘুমের ওষুধ।

এই টেবিলের পাশে জানালার সামনে একটা আরাম কেদারা। তার পিঠে অনেক দিনের
ব্যবহারের ফলে বেতের বুনুনিতে কালশিটে পড়ে গেছে। মনে হল এই আরাম কেদারাতেই
বেশির ভাগ সময় কাটান নীহারবাবু।

৬০
