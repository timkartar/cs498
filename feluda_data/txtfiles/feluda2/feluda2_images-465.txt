ওষুধ খায় আর ভেজাল ইনজেকশন ব্যবহার করে তার হিসেব কে রাখছে ? ডাক্তারের সন্দেহ
হলেও সে যে শোরগোল তুলবে না সে তো দেখাই গেল । এই যুগটাই যে ওই রকম | চাচা
আপন প্রাণ বাঁচা £

ফেলুদী খাট থেকে উঠে কিছুক্ষণ বেশ তেজের সঙ্গে পায়চারি করে নিল | লালমোহনবাবু
আবার জপযন্ত্রে ঢাকনা পরিয়ে সেটা হাতে নিয়ে ঘোরাচ্ছেন। ফেলুদার আযাডভেঞ্চারে
অনেক সময়ই তিনি কেবল দর্শকের ভূমিকা পালন করেছেন ; আজ তিনি যাকে বলে স্বয়ং
রঙ্গমঞ্চে অবতীর্ণ ।

ঘড়িতে দেখি পৌনে চারটে । আমি লালমোহনবাবুকে মনে করিয়ে দিলাম যে এতক্ষণে
তাঁর প্যান্ট রেডি হয়ে থাকার কথা ।

“এইদ্দ্যাখো ! ভুলেই গেস্লাম |"

ভদ্রলোক এক লাফে সোফা থেকে উঠে পড়লেন । “আজ ক্যাসিনো যাচ্ছি তো আমরা ?
ট্রাউজারটা কিন্তু সেই উদ্দেশ্যেই করানো |”

ফেলুদা পায়চারি থামিয়ে একটা তালি মেরে মন থেকে যেন সমস্ত চিন্তা দূর করে দিয়ে
বলল, “গুড আইডিয়া । আজকে উই ডিজার্ড এ হলিডে । ডিনারের পরে এক ঘণ্টা
ক্যাসিনোয় যাপন |”

অবিশ্যি ক্যাসিনো-পর্ব এক ঘণ্টায় শেষ হয়নি । কেন হয়নি সেটা জানতে হলে আর
একটু ধৈর্য ধরতে হবে ।

সাড়ে আটটার মধ্যে ডিনার খেয়ে বেরিয়ে পড়লাম | ক্যাসিনো খোলা থাকে নাকি ভোর
চারটে অবধি, আর আসল ভিডটা হয় এগারোটার পর থেকে । এখন গেলে খানিকটা খালি
পাওয়া যাবে ।

হোটেলটা শহর থেকে খানিকটা বাইরে । বাসে যেতে যেতে বেশ বুঝতে পারছিলাম যে
আমরা লোকালয় ছাড়িয়ে চলে যাচ্ছি, কারণ রাস্তার আলো ছাড়া আর বিশেষ আলো চোখে
পড়ছে না।

মিনিট পনেরো চলার পূর খানিকটা চড়াই উঠে একটা গেট পড়ল | তারপর ডাইনে বেশ
বড় একটা লন ও সুইমিং পুল পেরিয়ে আবার ডাইনে ঘুরে বাসটা গিয়ে থামল হোটেলের
পোটিকোর ঠিক আগে একেবারে ক্যাসিনোর প্রবেশদ্বারের সামনে | পেল্লায় হোটেলের এক
পাশটায় এই ক্যাসিনো । বুঝলাম যারা বাইরে থেকে আসবে তাদের আর আসল হোটেলে
ঢুকতেই হবে না।

আমাদের আজকের হিরো-_অন্তত এখন পর্যন্ত__হলেন লালমোহনবাবু। বিদেশি ফিল্মে
দেখা আদব-কায়পার কোনওটাই বাদ দেবেন না এমন একটা সংকল্প নিয়েই যেন তিনি
ক্যাসিনোতে এসেছেন | অবিশ্যি এসব আদব-কায়দা যে তিনি সব সময় ঠিকভাবে প্রয়োগ
করতে পেরেছিলেন তা নয় । যেমন, সুইং ডোর দিয়ে ঢুকেই বাঁয়ে কাউন্টারের পিছনে যে
দুটি বো-্টাই পরা ভদ্রলোক বসে ছিলেন_ যাদের কাছে হোটেল থেকে পাওয়া পাঁচ ডলারের
কার্ডটা দেখিয়ে তবে ক্যাসিনোয় ঢুকতে হয়-_তাদের দিকে চেয়ে রীতিমতো গলা তুলে
“হেল্‌লো? বলাটা ঠিক বিলিতি কেতার মধ্যে বোধহয় পড়ে না । তবে এটা স্বীকার করতেই
হবে যে কাঠমাণ্ডুর টেলার ভদ্রলোকের প্যান্ট বেশ ভালই বানিয়েছে । তার সঙ্গে নিউ
মার্কেটে কেনা হাল্কা সবুজ জার্কিন আর মাথায় নেপালি ক্যাপ- সব মিলিয়ে ভদ্রলোকের
মধ্যে বেশ একটা স্মার্টনেসের ভাব এসেছে সেটা স্বীকার করতেই হবে ।

১১৬
