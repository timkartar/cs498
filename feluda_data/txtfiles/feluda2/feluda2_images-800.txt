পরিচয় পেয়ে কীতিনারায়ণ চোখ কপালে তুললেন। “কই, আপনার লেখা কোনও রহস্য গল্প
তো কোনওদিন পড়িনি!”

লালমোহনবাবু ভীষণ বিনয় করে বললেন, “আজ্ঞে সে সব আপনার পড়ার মতো কিছুই না।'

“তবু, রহস্য গল্প যখন লেখেন তখন আপনার মধ্যেও একটি গোয়েন্দা নিশ্চয়ই বর্তমান।
দেখুন, আপনারা দুজনে মিলে এই রহস্যের কৌনও কিনারা করতে পারেন কিনা। ইন্দ্র ছিল
আমার ছোট ছেলে। যা হয়, কনিষ্ঠ সন্তান অনেক সময়ই একটু নেগলেকটেড হয়। ওর ক্ষেত্রেও
তাই হয়েছিল, কিন্তু তার জন্য ও কোনওদিন অভিযোগ করেনি বা কুপথে যাঁয়নি। গান-বাজনা
ভালবাসত, পড়াশুনা যখন হল না তখন ভাবলুম ওদিকেই যাক। ছোট বয়স থেকেই গান লিখত,
নাটক লিখত, বেহালা বাজাত। বাড়িতে বেহালা ছিল ঠাকুরদাদার আনা বিলেত থেকে, “আম
আঁটির ভেপু”_,

“আম আঁটির ভেপু?” ফেলুদা অবাক হয়ে প্রশ্ন করল।

“ওই রকমই রসিকতা ছিল ঠাকুরদার, বললেন কীর্তিনারায়ণ, “বেহালাকে বলতেন আম
আঁটির ভেঁপু, প্রথম ল্যাগন্ডা মোটর গাড়ি যখন কিনলেন তখন সেটাকে বলতেন পুষ্পক রথ,
গ্রীমোফোন রেকর্ডকে বলতেন সুদর্শন চক্র__এই আর কী। ঠাকুরদাদার কথা বলতে গেলে রাত
কাবার হয়ে যাবে। আসল কথা হচ্ছে কী, ইন্দ্রর এই ভাবে জীবন শেষ হয়ে যাওয়াতে আমি
প্রচণ্ড আঘাত পেয়েছি। যাত্রায় যোগ দেওয়াটা আচার্য বাড়ির ছেলের পক্ষে কিছু গৌরবের নয়
ঠিকই, কিন্তু শেষের দিকে সে মাইনে পেত পনেরো হাঁজার টাকা; এটাও তো দেখতে হবে! তার
মধ্যে গুণ না থাকলে এটা কি হয়? আমি নিজে যাত্রা থিয়েটারের খুব ভক্ত ছিলাম। এক রকম
নেশা ছিল বলতে পার। সেখানে আমার নিজের ছেলে সে লাইনে গেলে নাক সিটকোলে চলবে
কেন? না, ইন্দ্রকে আমি সম্পূর্ণ স্বাধীনতা দিয়েছিলাম। আর সে সেটার সদ্যবহার করে
পুরোপুরি। যাত্রার কাজ করেও তার মধ্যে কেনিও বদ খেয়াল দেখা দেয়নি। কাজ-পাগলা মানুষ
ছিল সে। বেহালায় হাত ছিল চমণকার, গান লিখত রীতিমতো ভাল। আমার মতে আচার্য
বংশের সে কোনও রকম অসম্মান করেনি; বরং একদিক দিয়ে দেখলে মুখ উজ্ভ্বলই করেছে।'

ফেলুদা বলল, “আপনি কি জানেন যে দিন পনেরো আগে মহম্মদ শফি লেনে তাঁকে একজন
এসে পিছন থেকে আঘাত করে, এবং সে আঘাত কাঁধে না পড়ে মাথায় পড়লে তিনি হয়তো
তখনই মারা যেতেন?

“তা জানি বইকী, বললেন কীর্তিনারায়ণ। “আমিই তো তাকে তোমার পরামর্শ নিতে বলি।”

“এবার যে ঘটনাটা ঘটল, আপনার মতে কি তার জন্যও এই যাত্রার দলগুলির মধ্যে
রেষারেষিই দায়ী?

“সে তো আমি বলতে পারব না। সেটা বার করার দায়িত্ব তোমার। তবে এটা বলতে পারি
যে ইন্দ্র শক্র যদি থেকে থাকে তো সে যাত্রার দলেই হয়তো থাকবে। এমনিতে সে বিশেষ
কারুর সঙ্গে মিশত না, আর সম্পূর্ণ নিবিবাদী লোক ছিল। বললাম না, সে যে জিনিসটা জানত
সেটা হল কাজ। কাজের বাইরে তার আর কোনও ইন্টারেস্ট ছিল না।”

“পুলিশ তো বোধহয় বাড়ির সকলকে জেরা করেছে?

তা তো করবেই। সেটা তো তাদের রুটিনের মধ্যেই পড়ে। কিস্তু তারা করেছে বলে তুমি
করতে পারবে না এমন কোনও কথা নেই। এখন অবিশ্যি তুমি আমার অন্য ছেলেদের পাবে
না। সন্ধ্যায় এলে পাবে। প্রদ্যুন্ন এখন আছে, তাকে কিছু জিজ্ঞেস করতে চাইলে করতে পারো।
চাকর-বেয়ারারা আছে। আমার এক বউমা আছেন, হরিনারায়ণের স্ত্রী। বড় ছেলে দেবনারায়ণ
বিপত্বীক। হরিনারায়ণের মেয়ে লীনা আছে। সে খুব চালাক-চতুর। ইন্দ্রর খুব ন্যাওটা ছিল। ভাল
কথা, তোমার ফি কত??

৩০৮
