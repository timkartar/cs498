বাল্বের হোলডার আছে, কিন্তু বাল্ব নেই।

হীরালাল চলে গেলেন । কান্হাইয়া এগিয়ে এসে দরজাটা বন্ধ করার জন্য পাল্লাটা
টানল।

“কান্হাইয়া ! কান্হাইয়া !

মনিবের ডাক শুনে কান্হাইয়া "হুজুর বলে ডাইনে বেরিয়ে গেল, রাধেশ্যাম এগিয়ে এল
তার কাজটা শেষ করে দেবার জন্য, আর সেই মুহুর্তে ঘটে গেল এক তুলকালাম কাণ্ড ।
ফেলুদার সামনে ওর কাঁধের ব্যাগটা পড়ে ছিল, ও সেটাকে চোখের নিমেষে তুলে প্রচণ্ড
বেগে ছুড়ল দরজার দিকে, আর সেই সঙ্গে এক লাফে ঝাঁপিয়ে পড়ল রাধেশ্যামের উপর |
ফেলুদার সঙ্গে থেকে আমারও একটা প্রত্যুৎপন্নমতিত্ব এসে গেছে আমিও লাফিয়ে
এগিয়ে গেছি ।

ইতিমধ্যে ফেলুদা জাপটে ধরেছে রাধেশ্যামকে, তার হাত থেকে রিভলভার ছিটকে পড়ে
গেছে মেঝেতে ৷ ফেলুদা “ওটা তোল" বলার সঙ্গে সঙ্গে আমি রিভলভারটা হাতে নিয়ে
নিয়েছি-_আমার হাতের রিভলভার তার দিকে তাগ করা ৷ ছেলেবেলা এয়ার গান চালিয়েছি,
পয়েন্ট ব্র্যাঙ্ক রেঞ্জে মিস করার কোনও প্রশ্নই উঠতে পারে না।

রাধেশ্যাম লোকটা তাগড়াই, সে প্রাণপণে চেষ্টা করছে ফেলুদার হাত থেকে নিজেকে
ছাড়িয়ে নিতে । এমন সময় হঠাৎ দেখি লালমোহনবাবু ঘর থেকে একটা মাঝারি গোছের
প্যাকিং কেস তুলে এনে সেটা দুহাতে ধরে তিডিং-তিডিং এদিক-ওদিক লাফাচ্ছেন
রাধেশ্যামের মাথায় সেটাকে মারার সুযোগের জন্য |

সুযোগ মিলল | প্যাকিং কেসের একটা কোনা রাধেশ্যামের ঘন কালো চুল ভেদ করে
তার ব্রক্মতালুতে এক মোক্ষম আঘাতে তাকে ধরাশীয়ী করে দিল | এক ঝলক দেখলাম
লোকটার চুল থেকে রক্ত টুইয়ে পড়ছে মেঝের উপর ।

ফেলুদা আমার হাত থেকে রিভলভার নিয়ে নিল। সেটা কান্হাইয়ার দিক থেকে এক
চুলও নড়েনি ।

'ব্যাগগুলো বাইরে আন । আমার ছোট ব্যাগটা আমার কাঁধে ঝুলিয়ে দে। বড়টা তুই
হাতে নে।,

আমি আর লালমোহনবাবু মিলে আমাদের মাল বাইরে নিয়ে এলাম ।

রাধেশ্যাম মেঝেতে পড়ে আছে; এবার ফেলুদার একটা আপার কাটে কান্হাইয়াও তার
পাশেই মাটিতে লুটিয়ে পড়ল | যতক্ষণে এদের জ্ঞান হরে ততক্ষণে আমরা আউট অফ
ডেনজার |

. আমরা এতক্ষণ ছিলাম তিনতলায় | সিঁড়ি দিয়ে নেমে রাস্তায় বেরিয়ে এসে দেখি
চারিদিক জ্বল্ত নিয়নে ছেয়ে আছে । চিনে ভাষায় দশ হাজার অক্ষরের সব অক্ষরই যেন
আমাদের গিলে ফেলতে চাইছে চতুর্দিক থেকে । তবে এটা কোনও মেন.রোড নয় | পিছন
দিকের একটা মাঝারি রাস্তা । এখানে ট্রাম নেই, বাসও নেই ; আছে ট্যাক্সি, প্রাইভেট গাড়ি
আর মানুষ |

আমরা প্রথম দুটো ট্যার্সি ছেড়ে দিয়ে তৃতীয়টায় উঠলাম | উঠেই ফেলুদাকে প্রশ্নটা
করলাম ।

“কান্হাইয়াকে ডাকার ব্যাপারটা কি তোমার ক্যাসেটে বাজল £

“ঠিক ধরেছিস। হীরালাল আসতেই রেকডরিটা আবার অন করে দিয়েছিলাম ।
কান্হাইয়া বলে যখন দু'বার ডাকল, তার পরেই বন্ধ করে দিয়েছিলাম । মন বলছিল ডাক
দুটো কাজে লাগতে গারে। আর সত্যিই তাই হল:
২১২
