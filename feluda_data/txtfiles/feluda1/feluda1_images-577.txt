হয়নি বলেই বোধহয় মেঝেতেও একটা মাথা সমেত চিতাবাঘের ছাল দুটো খাটের মাঝখানে
হাত-পা ছড়িয়ে মুখ থুবড়ে পড়ে আছে। দুটো খাট আর একটা খাটিয়া গোছের জিনিস, সেটা
বোধহয় আগে ছিল না, আমরা তিনজন লোক বলে এনে রাখা হয়েছে । ফেলুদা খাটিয়াটা
দেখে বলল, “দেখে মনে হয় এটাকে শিকারের মাচা হিসেবে ব্যবহার করা হয়েছে, দড়ি বাঁধার
দাগ রয়েছে এখনও । তোপ্সে, তুই ওটাতে শুবি |?

তিনটে খাটের উপরে মশারি খাটানো রয়েছে, আর রয়েছে প্রায় আট ইঞ্চি পুরু গদি, দুটো
করে নকশা করা ওয়াড় লাগানো বালিশ, আর একটা করে পাশ বালিশ | লালমোহনবাবু সব
দেখেটেখে বললেন, “তিনটে দিন দিব্যি আরামে কাটবে বলে মনে হচ্ছে মশাই । তবে আশা
করি, দাদাটি আর রাজু-টাজুর খবর নিতে বেশি আসবেন না এদিকটায় | ফ্র্যাঙ্চলি স্পিকিং
পাগলের সান্নিধ্যটা আমার কাছে রীতিমতো অস্বস্তিকর ।'

এ কথাটা আমারও যে মনে হয়নি তা নয় । তবে ফেলুদা ও নিয়ে খুব বেশি চিন্তিত বলে
মনে হল না। বাক্স. খুলে জিনিস বার করতে করতে একবার খালি ভুরু কুচকে বলল,
“মহীতোষবাবু আমার কাছে কী ধরনের উপকার আশা করছেন সেটা এখনও বোঝা গেল
না।,

৩

 

তড়িতবাবু কাজে ব্যস্ত ছিলেন বলে বিকেলে আর আমাদের সঙ্গে বেরোতে পারলেন না।
তার বদলে এলেন মহীতোষবাবুর বন্ধু শশাঙ্ক সান্যাল । ইনিও দেখলাম এদিকে এত দিন
থেকে জঙ্গল আর জানোয়ার সম্বন্ধে অনেক কিছু জেনে ফেলেছেন । সাড়ে চারটেতেই প্রায়
অন্ধকার হয়ে-যাওয়া জঙ্গলের রাস্তা দিয়ে জিপে করে যেতে যেতে কত রকম গাছপালা আর
কত রকম পাখির ডাক যে আমাদের চিনিয়ে দিলেন ! ত্রিশ বছর আগে এ জঙ্গলে বাঘের
সংখ্যা কত বেশি ছিল তাও বললেন । ত্রিশ বছর ধরেই আছেন ভদ্রলোক লক্ষমণবাড়িতে ৷
আসলে কলকাতার লোক, ইস্কুল আর কলেজে মহীতোষবাবুর সঙ্গে এক ক্লাসে পড়েছেন ।

রোদ যখন প্রায় পড়ে এসেছে তখন একটা সরু নদীর ধারে এসে আমাদের গাড়িটা
থামল | শশাঙ্কবাবু বললেন, “একবার নামবেন নাকি ? চলম্ত গাড়ির ভিতর থেকে জঙ্গলের
পরিবেশটা ঠিক ধরতে পারবেন না ।;

জিপ থেকে নেমেই প্রথম বুঝতে পারলাম জঙ্গলটা কত গভীর আর নিস্তব্ধ । বাসায়
ফিরে যাওয়া পাখির ডাক আর নদীর ফুরিয়ে আসা জলের কুলকুল শব্দ ছাড়া কোনও শব্দ
নেই। সঙ্গে বন্দুক না থাকলে ভয়ই করত । বন্দুক রয়েছে যার হাতে সে নাকি এখানকার
একজন নামকরা পেশাদারি শিকারি । নাম মাধবলাল । আগে যখন বিদেশ থেকে শিকারিরা
এখানে আসত তখন মাধবলালই নাকি তাদের গাইডের কাজ করত ৷ কোন রাস্তায় বাঘ
চলাফেরা করে, কোন গাছে মাচা বাঁধা উচিত, কোন জন্তর ডাকের কী মানে, এ সব নাকি
মাধবলালই বলে দিত | বছর পঞ্চাশ বয়স, পেটানো শরীর, তাতে চর্বির লেশমাত্র নেই।
আমরা জিপ থেকে নেমে একটু এগিয়ে গিয়ে নদীর ধারে বালি আর নুড়ি-পাথরের উপর
গিয়ে দাঁড়ালাম । এ কথা সে কথার পর ফেলুদা শশাঙ্কবাবুকে জিজ্ঞেস করল, “দেবতোষবাবু
পাগল হলেন কী করে &

শশাঙ্কবাবু বললেন, “এদের বংশে ইনিই প্রথম পাগল নন | মহীতোষের ঠাকুরদাদারও
শেষের দিকে মাথা খারাপ হয়ে গিয়েছিল |;

“তাই বুঝি ? তা হলে শিকারের ব্যাপারটা... %

৩৮৩)
