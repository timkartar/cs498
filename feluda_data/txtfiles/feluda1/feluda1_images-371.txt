“আজ্জে না। তবে তিনি অবাঙালি, যদিও বাংলা জানেন, আর মোটামুটি ভালই বলেন। কথায়
বুঝলাম তিনি সিমলা থেকে আসছেন।'

'আর তৃতীয় ব্যক্তি?

“তিনি বেশির ভাগ সময় বাঙ্কের উপরেই ছিলেন, কেবল লাঞ্চ আর ডিনারের সময়
নেমেছিলেন। তিনিও বাঙালি নন। দিল্লি থেকে ট্রেন ছাড়ার কিছুক্ষণ পর তিনি আমায় একটা
আপেল অফার করে বলেছিলেন সেটা নিজের বাগানের। আন্দাজে মনে হয় তিনিও হয়তো
সিমলাতেই থাকেন, আর সেখানেই তাঁর অরচার্ড।'

“আপনি খেয়েছিলেন আপেলটা?

হ্যাঁ, কেন খাব না। দিব্যি সুস্বাদু আপেল।” :

“তা হলে ট্রেনে আপনি আপনার অসময়ের নিয়মটা মানেন না বলুন।” ফেলুদার ঠোঁটের
কোণে মিচকি হাঁসি।

ভদ্রলোক হো হো করে হেসে বললেন, সর্বনাশ! আপনার দৃষ্টি এড়ানো তো ভারী কঠিন
দেখছি। তবে আপনি ঠিকই বলেছেন। চলত্ত ট্রেনে সময়ের নিয়মগুলো মন সব সময় মানতে
চায় না।'?

“এক্সকিউজ মি” ফেলুদা বলল, “আপনারা কে কোথায় বসে ছিলেন সেটা জানতে পারলে
ভাল হত।; .

“আমি ছিলাম একটা লোয়ার বার্থে। আমার উপরের বার্থে ছিলেন মিস্টার পাঁকড়াশী;
উলটোদিকের আপার বার্থে ছিলেন আপেলওয়ালা, আর নীচে ছিলেন অবাঙালি
বিজনেসম্যানটি।”

ফেলুদা কয়েক মুহূর্ত চুপ। তারপর হাত কচলে আঙুল মটকে বলল, “ইফ ইউ ডোন্ট
মাইন্ড__আমি একটু চা বলছি। ইচ্ছে হলে খাবেন, না হয় না। তোপ্‌সে, তুই যা তো চট করে।”

আমি এক দৌড়ে ভেতরে গিয়ে শ্রীনাথকে চায়ের কথা বলে আবার বৈঠকখানায় এসে দেখি,
ফেলুদা আযাটাচি কেসটা খুলেছে।

চাবি দেওয়া ছিল না বুঝি? ফেলুদা জিজ্ঞেস করল।

'না। আমারটাতেও ছিল না। কাজেই যে নিয়েছে সে অনায়াসে খুলে দেখতে পারে ভেতরে
কী আছে। এটার মধ্যে অবিশ্যি সব মামুলি 'জিনিস।”

সত্যিই তাই। সাবান চিরুনি বুরুশ টুথবাশ টুথপেস্ট, দাড়ি কামানোর সরঞ্জাম, দুটো ভাঁজ
করা খবরের কাগজ, একটা পেপার ব্যাক বই-__এই সব ছাড়া বিশেষ কিছুই চোখে পড়ল না।

“আপনার বাক্সে কোনও মূল্যবান জিনিস ছিল কি?” ফেলুদা প্রশ্ন করল।

দীননাথবাবু বললেন, “নাথিং। এ বাক্সে যা দেখছেন, তার চেয়েও কম মূল্যবান। কেবল একটা
লেখা ছিল- একটা হাতের লেখা রচনা-_ ভ্রমণকাহিনী-_সেটা ট্রেনে পড়ব বলে সঙ্গে
নিয়েছিলাম। বেশ লাগছিল পড়তে। তিববতের ঘটনা।'

“তিব্বতের ঘটনা? ফেলুদার যেন খানিকটা কৌতুহল বাড়ল।

হ্যাঁ। ১৯১৭ সালের লেখা । লেখকের নাম শত্তুচরণ বোস। যা বুঝছি, লেখাটা আসে আমার
জ্যাঠামশাইয়ের সঙ্গে। কারণ ওটা আমার জ্যাঠামশাইকে উৎসর্গ করা। আমার জ্যাঠামশাই
হলেন সতীনাথ লাহিড়ী, কাঠমুণ্ুতে থাকতেন। রাণাদের ফ্যামিলিতে প্রাইভেট টিউটরি
করতেন। উনি অত্যন্ত অসুস্থ হয়ে প্রায় অথব অবস্থায় দেশে ফেরেন--পয়তাল্লিশ বছর আগে।
তার কিছুদিন পরেই মারা যান। ওর সঙ্গেই জিনিসপত্তরের মধ্যে একটা নেপালি বাক্স ছিল।
আমাদের বাড়ির বক্সর্ূমের একটা তাকের কোনায় পড়ে থাকত। ওটার অস্তিত্বই জানতাম না।
সম্প্রতি বাড়িতে আরশোলা আর ইদুরের উপদ্রব বড্ড বেড়েছিল বলে পেস্ট কন্ট্রোলের লোক

২৪৬
