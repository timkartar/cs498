গাছের তলায় পাথরটা নেই, তখন যে কী করতে পারে তা বলা যায় না। তার চেয়ে বাইশ
তারিখের আগে-_অর্থং আজ আর কালের মধ্যে এই লোকটি কে তা যদি জানা সম্ভব হত তা
হলে খুবই ভাল হত। এই চিগ্তি, আর ওই একটা টেলিফোন কল এই দুটো থেকে কিছু বার করা
যায় না?

ফেলুদা সোফা ছেড়ে উঠে পায়চারি শুরু করে দিয়েছে! ও বলল, “দেখুন কৈলাসবাবু
চিঠিতে সে লিখেছে যে, গোয়েন্দার সাহায্য নিলে ফল ভাল হবে না- সুতরাং আমি কিছু করি
বা না করি, আপনি যে আমাকে ডেকেছেন, এতেই আপনার বিপদের একটা আশঙ্কা আছে।
সুতরাং আপনি বরঞ্চ ভেবে দেখুন যে আমাদের সাহায্য চান কি না।”

কৈলাসবাবু ঠাণ্ডার মধ্যেও রুমাল দিয়ে তাঁর কপাল মুছে বললেন, “আপনি, এবং আপনার
সঙ্গে আপনার ভাইটি__এ দুজনকে দেখলে কেউ মনে করবে না যে আপনাদের সঙ্গে
গোয়েন্দার কোনও সম্পর্ক আছে। এটা একটা আাডভানটেজ। আপনার নাম লোকে জেনে
থাকলেও, আপনার চেহারা জানে কি? মনে তো হয় না। সুতরাং সেদিকে আমার বিশেষ ভয়
নেই। আপনি রাজি হলে কাজটা নিন। উপযুক্ত পারিশ্রমিক আমি দেব।'

থ্যাঙ্ক ইউ। তবে যাবার আগে একবার পাথরটা দেখে যেতে চাই!

“নিশ্চয়ই।'

কৈলাসবাবুর পাথর ওঁর শোবার ঘরে আলমারির ভিতর থাকে। আমরা ভদ্রলোকের পিছন
পিছন একটা শানবাঁধানো সিড়ি দিয়ে উঠে দোতলায় পৌঁছলাম। সিঁডিটা গিয়ে পড়েছে একটা
লম্বা, অন্ধকার বারান্দীয়। তার দুদিকে সারি সারি প্রায় দশ-বারোটা ঘর, তার অনেকগুলো
আবার তালা-বন্ধ। চারিদিকে একটা থমথমে ভাব, আর লোকর্জন নেই বলেই বোধ হয় সামান্য
একটু আওয়াজ হলেই তার প্রতিধবনি হয়।

বারান্দার শেষ মাথায় ডানদিকের ঘর হল কৈলাসবাবুর শোবার ঘর। আমরা যখন বারান্দার
মাঝামাঝি এসেছি, তখন দেখি পাশের একটা ঘরের দরজা অর্ধেক খোলা, আর তার ভিতর
দিয়ে একজন ভীষণ বুড়ো লোক গলা বাড়িয়ে ঘোলাটে চোখে আমাদের দিকে দেখছে। আমার
তো দেখেই কীরকম ভয় ভয় করতে লাগল। কৈলাসবাবু বললেন, "উনিই আমার বাবা। মাথার
ঠিক নেই। সব সময়েই এখান দিয়ে ওখান দিয়ে উঁকি মারেন।”

কাছাকাছি যখন এসেছি, তখন বুড়োর চাহনি দেখে সত্যিই আমার রক্ত জল হয়ে গেল। আর

বাবার ঘর পেরিয়ে কিছুদূর গেলে পর কৈলাসবাবু বললেন, বাবার সকলের উপরেই
আক্কোশ। ওঁর ধারণা সকলেই ওঁকে নেগলেক্ট করে। আসলে কিন্তু ওর দেখাশোনার ক্রুটি হয়
না।'?

কৈলাসবাবুর ঘরে দেখলাম প্রকাণ্ড উঁচু খাট, আর তার মাথার দিকে ঘরের কোনায়
আলমারি। সেটা খুলে তার দেরাজ থেকে একটা নীল ভেলভেটের বাঝ্স বার করে বললেন,
'সাতরামদাসের দোকান থেকে এই বাক্সটা কিনে নিয়েছিলুম এই পাথরটা রাখার জন্য।;

বাক্সটা খুলে নীল আর সবৃজ রং মেশানো লিচুর সাইজের একটা ঝলমলে পাথর বার করে
কৈলাসবাবু ফেলুদার হাতে দিয়ে বললেন-_

'একে বলে বু বেরিল। ব্রেজিল দেশে পাওয়া যায়। ভারতবর্ষে যে খুব বেশি আছে তা নয়।
অন্তত এত বড় সাইজের বেশি নেই সে-বিষয়ে আমি নিঃসন্দেহ।”

ফেলুদা পাথরটা হাতে নিয়ে এদিক ওদিক নাড়িয়ে দেখে ফেরত দিয়ে দিল। এবার
কৈলাসবাবু তাঁর পকেট থেকে একটা মানিব্যাগ বার করলেন। তারপর তার থেকে পাঁচটা
দশটাকার নোট বার করে ফেলুদার দিকে এগিয়ে দিয়ে বললেন, “এইটে আগাম। কাজটা ভালয়
৮৮
