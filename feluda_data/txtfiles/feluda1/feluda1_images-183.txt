ভার নিচ্ছি তার প্রধান কারণ হল, এ ধরনের অনুসন্ধানে একটা চ্যালেগ্র আছে, একটা আনন্দ
আছে।”

এটা শুনে আমার মনে হল, বড় বড় গোয়েন্দাকাহিনীতে ডিটেকটিভরা যে ভাবে কথা বলে,
ফেলুদাও যেন ঠিরু সেইভাবেই কথাটা বলল।

এর পরে প্রায় দশ মিনিট ধরে ফেলুদা নীলমণিবাবুর ড্রাইভার গোবিন্দ, চাকর নন্দলাল আর
পাঁচু, আর মালি নটবরের সঙ্গে কথা বলল। তারা সবাই বলল রাত্রে অস্বাভাবিক কিছু দেখেনি।
বাইরের লোক আসার মধ্যে এক রাত ন'টা নাগাত ডাক্তার বোস এসেছিলেন ঝুন্টুকে দেখতে।
নীলমণিবাবু নিজে নাকি তারপর একবার বেরিয়েছিলেন-_ও এন মুখার্জির ভাক্তারখানা থেকে
ঝুন্টুর জন্য ওষুধ কিনে আনতে।

ফেরার পথে একটু অন্যমনস্ক ছিলাম। হঠাৎ খেয়াল হল ট্যাক্সি আমাদের বাড়ির রাস্তা ছাড়িয়ে
অন্য কোথাও চলেছে। ফেলুদাকে গস্তীর দেখে তাকে আর কিছু জিজ্ঞেস করলাম না। ট্যাক্সি
থামল ফ্রি স্কুল স্ট্রিটের একটা বাড়ির সামনে। দেখলাম বাড়ির সদর দরজার উপরে সাইনবোর্ডে
উঁচু উচু রূপোলি অক্ষরে লেখা রয়েছে__আরাটুন ব্রাদার্স__-অকশনিয়ার্স। এটাই সেই নিলামের
দোকান।

আমি কোনওদিন নিলামঘর দেখিনি। এই প্রথম দেখে একেবারে চোখ ছানাবড়া হয়ে গেল।
এত রকম হিজিবিজি জিনিস একসঙ্গে এর আগে কখনও দেখিনি।

ফেলুদার কাজ দুমিনিটের মধ্যে সারা হয়ে গেল। প্রতুল দত্তের ঠিকানা সেভেন বাই ওয়ান
লাভলবক স্ট্রিট। আমি মনে ভাবলাম প্রতুল দত্তের বাড়ি গিয়েও যদি ফেলুদাকে হতাশ হতে হয়,
তা হলে আর ওর কোথাও যাবার থাকবে না। তার মানে এবার ফেলুদাকে হার স্বীকার করতে
হবে। আর তা হলে আমার যে কী দশী হবে তা জানি না। কারণ এখন পর্যন্ত ফেলুদা কোথাও
হার মানেনি। ও কোনও ব্যাপারে হাল ছেড়ে দিয়ে মুখ চুন করে বসে আছে এ দৃশ্য আমি
কল্পনাই করতে. পারি না। আশা করি শিগগিরই ও একটা “ক্লু” পেয়ে যাবে। আমি অন্তত এখন
পর্যন্ত চোখে অন্ধকার দেখছি।

দুপুরে খেতে খেতে ফেলুদাকে বললাম, “এর পর?

ও ভাতের টিপির মধ্যে একটা গর্ত করে তাতে এক বাটি সোনাযুগ ভাল ঢেলে বলল, “এর
পর মাছ। তারপর চাটনি, তারপর দই।”

“তারপর?

“তারপর জল খেয়ে মুখ ধোব। তারপর একটা পান খাব।”

“তারপর?

“তারপর একটা টেলিফোন করে আধঘন্টা ঘুম দেব।”

এর মধ্যে টেলিফোনটাই একমাত্র ইন্টারেস্টিং খবর, কাজেই আমি সেটার অপেক্ষায় বসে
রইলাম।

ডিরেকটরি থেকে প্রতুল দত্তর নম্বরটা আমি বার করে দিয়েছিলীম। নম্বরটা ডায়াল করে
হ্যালো" বলার সময় দেখলাম ফেলুদা গলাটা একদম চেঞ্জ করে বুড়োর গলা করে নিয়েছে। যে
কথাটা হল ফোনে, তার শুধু একট দিকই আমি শুনতে পেয়েছিলাম, আর সেইভাবেই সেটা
লিখে দিচ্ছি_

হ্যালো- আমি নাকতলা থেকে কথা কইচি।'

'আজ্ঞে, আমার নাম শ্রীজয়নারায়ণ বাগচি। আমি প্রাচীন কারুশিল্প সম্পর্কে বিশেষ উৎসাহী।
এই বিষয় নিয়ে আমি একটি পুস্তক রচনা করচি।'

১০৮
