করুন । আমি একটু গড়িয়ে নিই । বিকেলে চায়ের সময় বারান্দায় আবার দেখা হবে |”

আমরা জয়স্তবাবুর সঙ্গে বাড়ির আশপাশটা ঘুরে দেখব বলে বেরোলাম ।

পশ্চিম দিকে একটানা একটা নিচু থামওয়ালা পাঁচিল চলে গেছে নদীর ধার দিয়ে ।
পাঁচিলের পরেই জমি ঢালু হয়ে নেমে গেছে জল অবধি ৷ এই পাঁচিলই বাকি তিনদিকে হয়ে
গেছে দেড় মানুষ উচু । জয়ন্তবাবুর ফুলের শখ, তাই তিনি আমাদের বাগানে নিয়ে গিয়ে
গোলাপ সম্বন্ধে একটা ছোটখাটো বক্তৃতা দিয়ে দিলেন । গোলাপ যে তিনশো রকমের হয় তা
এই প্রথম জানলাম ।

বাড়ির উত্তরে গিয়ে দেখলাম সেদিকে আর একটা গেট রয়েছে । শহরে কোথাও যেতে
হলে এই গেটটাই নাকি ব্যবহার করা হয় ।

আরেকটা সিঁড়িও রয়েছে এদিকে । জয়ন্তবাবু বললেন খুঁড়িমা, মানে ওঁর মা, গঙ্গাক্নানে
যেতে ওটাই ব্যবহার করেন ৷ একতলায় নদীর দিকে আর গঙ্গার দিকে চওড়া বারান্দা, দুদিক
দিয়েই সিঁড়ি রয়েছে নীচে নামার জন্য |

দেখা শেষ হলে পর আমরা ঘরে ফিরে এলাম | জয়ন্তবাবু কাচের ঘরে চলে গেলেন
অর্কিড দেখার জন্য ।

আমাদের থাকার জন্য একতলায় একটা প্যাসেজের এক দিকে পর পর দুটো ঘর দেওয়া
হয়েছে। উলটোদিকে আরও তিনটে পাশাপাশি ঘর দেখে মনে হল তাতেই বোধহয় তিনজন
অতিথি থাকবেন । ঘরে ঢুকে বাহারে খাটে নরম বিছানা দেখে লালমোহনবাবু বোধহয়
দিবানিদ্রার তাল করছিলেন, কিন্তু শেষ পর্যন্ত বললেন, “পাখির বইগুলোতে একবার চোখ
বুলিয়ে নেওয়া দরকার 1?

আমি একটা কথা ফেলুদাকে না জিজ্ঞেস করে পারলাম না ।

'আচ্ছা, এক বছর আগে যে লোক চুরি করেছে, সে যদি এবার আর চুরি না করে, তা হলে
তুমি চোর ধরবে কী করে ?%

ফেলুদা বলল, “সেটা এই তিন ভদ্রলোককে স্টাডি না করে বলা শক্ত । যার মধ্যে চুরির
প্রবৃত্তি রয়েছে, তার সঙ্গে আর পাঁচটা অনেস্ট লোকের একটা সূক্ষ্ম তফাত থাকা উচিত।
চোখ-কান খোলা রাখলে সে তফাত ধরা পড়তে পারে | ভুলিস না, যে লোক চুরি করে তার
বাইরেটা যতই পালিশ করা হোক না কেন তাকে আর ভদ্রলোক বলা চলে না। সত্যি বলতে
কী, ভদ্রলোক সাজার জন্য তাকে যথেষ্ট অভিনয় করতে হয় ।'

বিকেলে পর পর দুটো গাড়ির আওয়াজ পেয়ে বুঝলাম অতিথিরা এসে গেছেন।
বারান্দায় চায়ের আয়োজন হলে পর শঙ্করবাবুই আমাদের ডেকে নিয়ে গেলেন তিন গেস্টের
সঙ্গে আলাপ করানোর জন্যে ।

ডাঃ সরকার এক মাইলের মধ্যে থাকেন, ইনি হেঁটেই এসেছেন । বছর পঞ্চাশ বয়স,
চোখে চশমা, মাথার চুল পাতলা হয়ে এসেছে, গোঁফটা কাঁচা হলেও, কানের পাশের চুলে
পাক ধরেছে। ্‌

নরেশ কাঞ্জিলাল বিরাট মানুষ, ইনি সুট-টাই পরে সাহেব সেজে এসেছেন । ফেলুদার
পরিচয় জেনে বললেন, “বনোয়ারিলালের জীবনী লেখার কথা আমি শঙ্করকে অনেকবার
বলেছি । আপনি এ কাজের ভারটা নিয়েছেন শুনে খুশি হলাম | হি_-ওয়াজ এ রিমার্কেবল
ম্যান।;

মজার লোক হলেন কালীনাথ রায় । এঁর কাঁধে একটা ব্যাগ ঝুলছে, তাতে হয়তো
ম্যাজিকের সরঞ্জাম.থাকতে পারে । লালমোহনবাবুর সঙ্গে পরিচয় হতেই বললেন, “পক্ষিবিদ্‌
যে মুরগির ডিম পকেটে নিয়ে ঘোরে তা তো জানতুম না মশাই ।; কথাটা বলেই খপ্‌ করে

২৪৭
