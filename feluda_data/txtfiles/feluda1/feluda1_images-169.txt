বাইনোকুলার চোখে লাগাতেই লোকটা যেন দশ হাতের মধ্যে চলে এল, আর আমিও চমকে
উঠে বললাম, “এ কী__এ যে কৈলাসবাবু নিজে এসে দাঁড়িয়ে রয়েছেন!”

হ্যাঁ। চল- নিশ্চয়ই আমাদের খুঁজতে এসেছেন।

কিন্তু আমরা রওনা হবার সঙ্গে সঙ্গেই দেখলাম ভদ্রলোক হাঁটতে আরম্ভ করলেন। গেটের
বাইরে এসে কৈলাসবাবুকে আর দেখা গেল না।

ফেলুদা বলল, “চল শ্যামপুকুর। ভদ্রলোক বোধ হয় আমাদের দেখতে পাননি, আর না দেখে
নিশ্চয়ই চিন্তিত হয়ে পড়েছেন।'

ট্যাক্সি পেলে ট্যাক্সিই নিতাম, কিন্তু আপিস টাইমে সেটী সম্ভব নয়, তাই ট্রাম ধরার মতলবে
চৌরঙ্গির দিকে রওনা দিলাম। রাস্তা দিয়ে পর পর লাইন করে গাড়ি চলেছে। হঠাৎ ক্যালকাটা
ক্লাবের সামনে এসে একটা কাণ্ড হয়ে গেল যেটা ভাবলে এখনও আমার ঘাম ছুটে যায়। কথা
নেই বার্তা নেই, ফেলুদা হঠাৎ একটা হ্যাঁচকা টান মেরে প্রায় আমাকে ছুঁড়ে রাস্তার একেবারে
কিনারে ফেলে দিল। আর সেই সঙ্গে নিজেও একটা লাফ দিল। পরমুহুর্তে, দারুণ স্পিডে আর
দারুণ শব্দ করে একটা গাড়ি আমাদের প্রায় গা ঘেষে চলে গেল।

“হোয়াট দ্য ডেভিল!, ফেলুদা বলে উঠল। “গাড়ির নাম্বারটা...

কিন্ত সেটার আর কোনও উপায় নেই। সন্ধ্যার অন্ধকারে অন্য গাড়ির ভিড়ের মধ্যে সে গাড়ি
মিলিয়ে গেছে। আমার হাতের খাতা-পেনসিল কোথায় ছিটকে পড়েছে তার ঠিক নেই, তাই
সেটা খুঁজে আর সময় নষ্ট করলাম না। এটা বেশ বুঝতে পারছিলাম যে ফেলুদা ঠিক সময় বুঝতে
না পারলে আমরা দুজনেই নির্ঘাত গাড়ির চাকার তলায় চলে যেতাম।

ট্রামে ফেলুদা সারা রাস্তা ভীষণ গন্ভীর মুখ করে রইল। কৈলাসবাবুর বাড়িতে পৌঁছে সোজা
বৈঠকখানায় গিয়ে সোফায় বসা কৈলাসবাবুকে ফেলুদা প্রথম কথা বলল, “আপনি দেখতে
পেলেন না আমাদের?”

ভদ্রলোক কেমন যেন থতমত খেয়ে গেলেন। বললেন, “কোথায় দেখতে পেলাম না? কী
বলছেন আপনি?

“কেন, আপনি ভিক্টোরিয়া মেমোরিয়াল যাননি?

“আমি? সে কী কথা! আমি তো এতক্ষণ শোরার ঘরে বিছানায় শুয়ে ভাবনায় ছটফট
করছিলুম__এই সবে মাত্র নীচে এসেছি।'

“তা হলে কি আপনার কোনও যমজ ভাই আছে নাকি?”

কৈলাসবাবু কীরকম যেন একটু অবাক হয়ে গেলেন। তারপর বললেন, “সে কী, আপনাকে
সেদিন বলিনি?

“কী বলেমনি?

“কেদারের কথা? কেদার যে আমার যমজ ভাই।”

ফেলুদা সোফার উপর বসে পড়ল। কৈলাসবাবূরও মুখটা যেন কেমন শুকিয়ে গেল। কাঁপা
কাঁপা গলায় বললেন, “আপনি কেদারকে দেখেছেন? সে ওখানে ছিল?

“উনি ছাড়া আর কেউ হতেই পারেন না।”
_ দর্বনাশ!

“কেন বলুন তো? কেদারবাবুর কি ওই পাথরটার উপর কোনও অধিকার ছিল?

কৈলাসবাবূ হঠাৎ কেমন যেন নেতিয়ে পড়লেন। সোফার হাতলে মাথাটা এলিয়ে দিয়ে
একটা দীর্ঘশ্বাস ফেলে বললেন, “তা ছিল...তা ছিল। কেদারই প্রথম পাথরটা দেখে। আমি
মন্দিরটা দেখি, কিন্তু দেবমূর্তির কপালে পাথর কেদারই প্রথম দেখে।,

তারপর?
৯৫
