বলে মনে হচ্ছে । মাঝে মাঝে আবার গিলটি মনে হচ্ছে ; আবার সেই সঙ্গে এও মনে হচ্ছে
যে এরা লেখককে কোনও সম্মান দেয় না। কটা লোক এখানে জটাযুর নাম জানে, সেটা
বলতে পারো %

আমি সান্ত্বনা দেবার জন্য বললাম, “ছবি যদি হিট হয়, তা হলে নিশ্চয়ই জানবে |;

“আশা করি !_ দীর্ঘাস ফেলে বললেন লালমোহনবাবূ ।

যে সব ডাকাতের মেক-আপ হয়ে গেছে তাদের মধ্যে কয়েকজন ঘোড়ার পিঠে চেপে
ছুটোছুটি আরভ্ত করে দিয়েছে । ঘোড়াগুলো একটা বিশাল বটগাছের তলায় জড়ো
হয়েছিল । শুনে দেখলাম সবসুদ্ধ নটা ।

মিনিটখানেকের মধ্যেই নীল্‌ কাচ-তোলা একটা প্রকাণ্ড সাদা লিংকন কনভারটিবল
গাড়িতে হিরো আর ভিলেন এসে হাজির হল । হিরোইনের দরকার লাগবে না, কারণ ট্রেনের
কামরায় বন্দি অবস্থায় তার শটগুলো নাকি স্টুডিয়োতে তোলা হবে । সেটা এক হিসেবে
ভাল। এই দুই পুরুষ তারকা গাড়ি থেকে নামতেই চারিদিকে যা শোরগোল পড়ে গেল,
হিরোইন থাকলে না জানি কী হত।

সুদর্শনবাবু চা এনে দিয়েছিলেন, আমরা খাওয়া শেষ করে পেয়ালা ফেরত দিচ্ছি, এমন
সময় বাজখাঁই গলায় লাউডস্পিকারের হাঁক শোনা গেল--ট্রেন কামিং! ট্রেন আতি হ্যায় !
এভরিবডি রেডি !”

১০

ঝুক ঝুক শব্দের সঙ্গে কালো ধোঁয়া ছাড়তে ছাড়তে আটটা বোগি সমেত পুরনো টাইপের
ইঞ্জিনটা যখন লেভেল ক্রসিং-এর কাছে এসে দাঁড়াল, তখন ঘড়িতে ঠিক একটা বাজতে পাঁচ
মিনিট | ফার্স্ট ক্লাস কামরা যে মাত্র একটাই, আর সেটাও যে পুরনো ধাঁচের, সেটা দূর
থেকেই বুঝতে পারছি। অন্য কামরাগুলৌতে মাথেরান থেকেই প্যাসেঞ্জার বসিয়ে দেওয়া
হয়েছে । তাদের মধ্যে ছেলেমেয়ে বুড়োবুড়ি সব রকমই আছে । ট্রেন থামার সঙ্গে সঙ্গেই
পুলকবাবুর ব্যস্ততা একেবারে সপ্তমে চড়ে গেছে। তিনি একবার এ ক্যামেরা থেকে ও
ক্যামেরায় ছুটে যাচ্ছেন, একবার হিরো থেকে ভিলেন, একবার এ-আ্যাসিসট্যান্ট থেকে
ও-আ্যাসিসট্যান্ট | লালমোহনবাবু পর্যস্ত বলতে বাধ্য হলেন, “না মশাই, শুধু টাকা দিয়ে ছবি
হয় না এটা বোঝা যাচ্ছে ৰ

হিরোর গাড়ি রেডি, কালো চশমা পরে স্টিয়ারিং ধরে বনে আছে অর্জুন মেরহোত্রা, পাশে
তার নিজের মেক-আপম্যান আর দুজন ছোকরা টাইপের লোক, বোধহয় চামচা-টামচা হবে ।
অর্জুনের সামনে একটা হুডখোলা জিপে তেপায়া স্ট্যান্ডের উপর ক্যামেরাও রেডি | ভিক্টর
সমেত ডাকাতের দল ঘোড়ার পিঠে আগেই এগিয়ে গেছে। তারা চলত্ত ট্রেন থেকে
সিগন্যাল পেলে একটা বিশেষ পাহাড়ের বিশেষ জায়গা থেকে নেমে এসে ট্রেনের পাশে
পাশে দৌড় আরম্ত করবে । ভিলেন মিকিকে দেখলাম পুলকবাবুর একজন সহকারীর সঙ্গে
ইঞ্জিনের দিকে এগিয়ে গেল । .

আমাদের কী করা উচিত, ঠিক বুঝতে পারছি না। কারণ মিঃ গোরের দেখা নেই। তিনি
ট্রেনেই এসেছেন কি না সেটাও বুঝতে পারছি না ।

ভিড় পাতলা হয়ে গেছে অথচ আমাদের দিকে কেউ আসছে না দেখে লালমোহনবাবুর
উসখুসুনি আরম্ত হয়ে গেল । বললেন, “ও ফেলুবাবু, এরা কি ভুলে গেল নাকি আমাদের ?
ফেলুদা বলল, "একটিই মাত্র প্রথম শ্রেণীর কামরা ; কথা মতো সেটাতে গিয়েই ওঠা

৫৪৫
