“আশ্চর্য দৃষ্টি তো আপনার।”

“ওইটেই তো ভরসা ।*

নরেশবাবু তাঁর বাঁকানো পাইপটা ঠোঁট থেকে নামিয়ে একদৃষ্টে ফেলুদার দিকে তাকিয়ে
বললেন, “আপনি সিমলা যাচ্ছেন তো?,

এবার ফেলুদার অবাক হবার পালা। “কী করে জানলেন, প্রশ্নটা মুখে না বললেও তার
চাহনিতে বোঝা যাচ্ছিল। নরেশবাবু একটু হেসে বললেন, “দীনূ লাহিড়ীর বাক্স যে ধমীজার সঙ্গে
বদল হয়ে গেছে সেটা আপনার মতো তুখোড় লোকের পক্ষে বের করা নিশ্চয়ই অসম্ভব নয়।
ধমীজার নামটা তার সুটকেসে লেখা ছিল, আর এয়ার ইন্ডিয়ার ব্যাগটা তাকে আমি নিজে
ব্যবহার করতে দেখেছি। সেই বাক্স থেকে শেভিং-এর সরঞ্জাম বার করে দাড়ি কামিয়েছেন
ভদ্রলোক।?

“কিন্ত কাল সে কথাটা বললেন না কেন?

“আমি বলে দেওয়ার চেয়ে নিজের বুদ্ধি খাটিয়ে বার করার মধ্যে অনেক বেশি আনন্দ নয়
কি? কেসটা তো আপনার। আপনি মাথা খাটাবেন এবং তার জন্য আপনি পারিশ্রমিক পাবেন।
গায়ে পড়ে আমি কেন হেল্প করব বলুন?

ফেলুদার ভাব দেখে বুঝলাম সে নরেশবাবুর কথাটা অস্বীকার করছে না। সে বলল, “কিন্তু
আপনার বেয়াড়া অনুরোধটা কী সেটা তো বললেন না।'

“সেটা আর কিছুই না। লাহিড়ীর বাক্স আপনি উদ্ধার করতে পারবেন নিশ্যয়ই। আর সেই
সঙ্গে সেই লেখাটাও। আমার অনুরোধ আপনি ওটা ওকে ফেরত দেবেন না।

“সে কী!” ফেলুদা অবাক। আমিও

“তার বদলে ওটা আমাকে দিন।'

“আপনাকে? ফেলুদার গলার আওয়াজ তিন ধাপ চড়ে গেছে।

বললাম তো অনুরোধটা একটু বেয়াড়া। কিন্তু এ অনুরোধ আপনাকে রাখতেই হবে।
ভদ্রলোক তার কনুই দুটো হাঁটুর উপর রেখে সামনের দিকে ঝুঁকে পড়ে বললেন, “তার প্রথম
কারণ হচ্ছে-_ওই লেখার মূল্য দীননাথ লাহিডীর পক্ষে বোঝা সম্ভব নয়। তার বাড়ির
আলমারিতে একটাও ভাল বই দেখেছেন? দেখেননি। দ্বিতীয়ত, কাজটা আমি আপনাকে বিনা
কম্পেনসেশনে করতে বলছি না। এর জন্যে আমি আপনাকে-_”

ভদ্রলোক কথা থামিয়ে তাঁর কোটের বুক-পকেট থেকে একটা নীল রঙের খাম টেনে বার
করলেন। তারপর খামের ঢাকনা খুলে সেটা ফেলুদার দিকে এগিয়ে ধরলেন। ঢাকনা খুলতেই
একটা চেনা গন্ধ আমার নাকে এসেছিল। সেটা হল করকরে নতুন নোটের গন্ধ। এখন দেখলাম
খামের মধ্যে একশো টাকার নোটের তাড়া ।

“এতে দু হাজার আছে” নরেশবাবু বললেন, এটা আগাম। লেখাটা হাতে এলে আরও টু দেব
আপনাকে ।'

ফেলুদা খামটা যেন দেখেও দেখল না। পকেটে হাত দিয়ে চারমিনারের প্যাকেট বার করে
দিব্যি একটা সিগারেট ধরিয়ে ধোঁয়া ছেড়ে বলল, “আমার মনে হয় দীননাথ লাহিড়ী ও-লেখার
কদর করেন কি না করেন সেটা এখানে অবাস্তর। আমি যে কাজের ভারটা নিয়েছি সেটা হল
তাঁর বাক্সটা সিমলা থেকে এনে তাঁর হাতে তুলে দেওয়া সমস্ত জিনিসপত্র সমেত। ব্যাস্‌-_
ফুরিয়ে গেল।'

নরেশবাবু বোধহয় কথাটার কোনও জুতসই জবাব পেলেন না।

বললেন, “বেশ__ওসব না হয় ছেড়েই দিলাম। আমার অনুরোধের কথাটাতেই ফিরে
আসছি। লেখাটা আপনি আমায় এনে দিন। দীনু লাহিড়ীকে বলবেন সেটা মিসিং। ধমীজা বলছে

২৭১
