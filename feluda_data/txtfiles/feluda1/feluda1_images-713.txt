তারপর দেখলাম প্রতিমাটা একবার ঝাঁকি দিয়ে উপরে উঠে চিত হয়ে বজরার পিছনে
অদৃশ্য হয়ে গেল । ঝপাং শব্দটা এল কিছু পরে-_যেমন ক্রিকেট মাঠে বল মারাটা চোখে
দেখার কিছু পরে শব্দটা আসে ।

হঠাৎ মনে হল শশীবাবুর তুলির টান এখন জলের তলায় । হয়তো এর মধ্যেই সব ধুয়ে
মুছে গেছে ।

মছলিবাবাকে দেওয়া গাঁদা ফুলের মালাগুলো এখন ভেসে যাচ্ছে আমাদের সামনে দিয়ে

যে বজরাটা দূর থেকে নদীর ধার দিয়ে আসছিল, সেটা এখন দশাশ্বমেধ ছাড়িয়ে আমাদের
দিকে আসছে ।

মগনলালের বজরা | মগনলালের বিশাল দেহটা দেখতে পাচ্ছি বজরার ছাদে । সে বাবু
হয়ে বসে আছে, সঙ্গে আরও চারজন লোক ।

ফেলুদার ভান. হাতটা তার কোমরের কাছে, বাঁ হাতটা এখনও লাঠিটাকে ধরে আছে।
আলো কমে এসেছে, কিন্তু তাও আমি বাঁশের একটা গাঁটের নীচে মুঠো করে ধরা বাঁ হাতটা
দেখতে পাচ্ছি ।

সেদিনের গলিতে শোনা ধুপ ধুপ শব্দটা আবার শুনতে পাচ্ছি। এখন সেটা হচ্ছে আমার
বুকের ভিতরে ।

আমার গলা শুকিয়ে আসছে ।

আমার চোখ ওই বাঁ হাতটা থেকে সরাতে পারছি না ।

ফেলুদার বাঁ হাতের কড়ে আঙুলের নখটা লম্বা ।

কাবুলিওয়ালার বাঁ হাতের কড়ে আঙুলের নখটা কাটা ।

ফেলুদার বাঁ হাতের কবজির কাছে একটা তিল ।

কাবুলিওয়ালার বাঁ হাতের কবজির কাছে কোনও তিল নেই |...

এ লোকটা ফেলুদা নয় ।

কে এসে দাঁড়িয়েছে কাবুলিওয়ালা সেজে আমাদের পাশে ?

লালমোহনবাবু কি জানেন তাঁর পাশে কে দাঁড়িয়ে আছে ?

তিনি কি বুঝেছেন ও ফেলুদা নয় £

বজরাটা আমাদের সামনের বুরুজের কাছাকাছি চলে এসেছে । এখান থেকে বুরুজটা প্রায়
পঁচিশ গজ দূরে ৷ বজরা এখন তারও প্রায় পঁচিশ গজ উত্তর দিকে । ব্যবধান কমে আসছে ।

কাবুলিওয়ালা আমাদের ইশারা করল খুপরিটার ভিতর ঢুকে যেতে ৷ লালমোহনবাবু নিজে
ঢুকে আমার হাত ধরে টেনে নিলেন ৷ এক হাতের বেশি গভীর নয় খুপরিটা । আমরা এখান
থেকে সবই দেখতে পাচ্ছি, যদিও বাইরের লোকে আমাদের দেখতে পাবে না।

বজরা এবার থামো-থামো ।

বুরজের ঠিক পিছনে জলে কী যেন নড়ছে ।

একটা লোকের শুধু মাথাটা জলের উপর উঠল । লালমোহনবাবু হাতটা বাড়িয়ে আমার
কোটের আস্তিনটা খামচে ধরলেন ।

একটা লোক বজরা থেকে প্রায় নিঃশব্দে জলের মধ্যে লাফিয়ে পড়ল ।

লোক নয়-_ছোঁকরা ।

রুঝুর বন্ধু সুরয |

সূরয সাঁতরে এগিয়ে এল বুরুজের দিকে ।

বুরুজের পিছনে জল থেকে এবার লোকের মাথাটা উঠতে শুরু করে কাঁধ অবধি বেরিয়ে
এল | এ কি স্বপ্ন, না সত্যি ? ও যে মছলিবাবা ! দু হাতে জাপটে কী যেন ধরে আছে।

৪৮৮
