ভদ্রলোক একটা ডাক্তারি কোম্পানির রিপ্রেজেনটেটিভ, দুদিন হল এসেছেন, কালই সকালে
চলে যাবেন । ফেলুদার সঙ্গে পরিচয় হবার এক মিনিটের মধ্যে ব্যাগ খুলে কোম্পানির নাম
খোদাই করা একটা ডট পেন ফেলুদাকে দিয়ে দিলেন_ যদিও সেটা ওকে অদ্বিতীয় গোয়েন্দা
বলে চিনতে পারার দরুন কিনা বোঝা গেল না।

পরদিন সকালে সাড়ে সাতটার মধ্যে আমরা তিনজন চানটান করে চা ডিম রুটি খেয়ে
রেডি । বেরোবার মুখে নিরঞ্জনবাবুর সঙ্গে দেখা হল। ফেলুদা দুটো আজেবাজে কথার পর
জিজ্ঞেস করল, “মগনলাল মেঘরাজের বাড়িটা কোথায় জানেন %

“মেঘরাজ ? যদ্দুর জানি ওর দুটো বাড়ি আছে শহরে, দুটোই একেবারে হার্ট অফ
কাশীতে । একটা বোধহয় জ্ঞনবাসীর উত্তর দিকের গলিটায় । আপনি ওখানে কাউকে
জিজ্ঞেস করলেই দেখিয়ে দেবে । পরম ধার্মিক তৌ, তাই একেবারে খোদ বিশ্বনাথের ঘণ্টা
শুনতে শুনতে টাকার হিসেব করে !

নিরঞ্জনবাবুর কাছ থেকে আরেকটা খবর পেলাম । মছলিবাবা নাকি আর ছদিন আছেন
শহরে । কথাটা শুনে ফেলুদা শুধু ওর একপেশে হাসিটা হাসল, মুখে কিছু বলল না:

ঘড়ি ধরে আটটার সময় আমরা শংকরী নিবাসের গেটের সামনে গিয়ে হাজির হলাম ।
বেশ হক্চকিয়ে গেলাম | বয়স সত্তর-টত্তর হবে নিশ্চয়ই, তবে এখনও মেরুদণ্ড একদম
সোজা । আমাদের দেখেই হাসির সঙ্গে একটা স্মার্ট স্যালুট ঠুকে গেটটা খুলে দিল |

গাড়িবারান্দার দিকে কিছুদূর এগিয়ে যেতেই বিকাশবাবু বেরিয়ে এলেন ।

“জানালা দিয়ে দেখলাম আপনাদের ঢুকতে |" ভদ্রলোক বোধহয় সবেমাত্র দাড়ি
কামিয়েছেন; বাঁ দিকের জুলপির নীচে এখনও সাবান লেগে রয়েছে । “ভেতরে যাবেন ?
' কতমিশাই কিন্তু রেডি । আপনি ওঁর সঙ্গেই আগে কথা বলবেন তো £

ফেলুদা বলল, “তার আগে আপনার কাছ থেকে কিছু তথ্য জেনে নোট করে নিতে চাই ।

“বেশ তো, বলুন না কী জানতে চান ।;

বিকাশবাধুর কাছ থেকে কতকগুলো তারিখ নোট করে নিয়ে খাতায় যা দাঁড়াল তা এই

১। মগনলাল উমানাথবাবুর সঙ্গে দেখা করতে আসেন ১০ই অক্টোবর ।

২। উমানাথবাবু তাঁর স্ত্রী ও ছেলেকে নিয়ে মছলিবাবা দর্শনে যান ১৫ই অক্টোবর সন্ধে
সাড়ে সাতটায় । বাড়ি ফেরেন সাড়ে আটটার কিছু পরে । এই সময়ের মধ্যেই গণেশ চুরি
যায়।

৩। ১৫ই অক্টোবর সাড়ে সাতটা থেকে সাড়ে আটটার মধ্যে শংকরীনিবাসে
ছিল-_-উমানাথবাবুর বাবা অন্বিকা ঘোষাল, রিকাশ সিংহ, অশ্বিকাবাবুর বেয়ারা বৈকুষ্ঠ, চাকর
ভরদ্বাজ, ঝি সৌদামিনী, ঠাকুর. নিত্যানন্দ, মালী লক্ষ্মণ, তার বউ আর তাদের একটি সাত
বছরের ছেলে, দারোয়ান ব্রিলোচন, প্রতিমার কারিগর শশী পাল ও তাঁর ছেলে কানাই, আর
প্রতিমার কাজে জোগান দেবার একজন লোক, নাম নিবারণ । ওই এক ঘণ্টার মধ্যে বাইরে
থেকে কেউ না এসে থাকলে বুঝতে হবে এদেরই মধ্যে কেউ না কেউ অন্বিকাবাবুর ঘরে ঢুকে
তার টেবিলের দেরাজ থেকে চাবি নিয়ে সিন্দুক খুলে গণেশ বার করে নিয়েছিল ।

খাতায় নোট করা শেষ হলে ফেলুদা বিকাশবাবুর দিকে ফিরে বলল, “কিছু মনে করবেন
না-_এ ব্যাপারে তো কাউকে বাদ দেওয়া চলে না, কাজেই আপনাকেও_+

ফেলুদার কথা শেষ হবার আগেই বিকাশবাবু হেসে বললেন, “বুঝেছি; এ ব্যাপারটা
পুলিশের সঙ্গে এক দফা হয়ে গেছে । আমি সেদিন ওই এক ঘণ্টা সময়টা কী করছিলাম
সেটা জানতে চাইছেন তো £%

৪৪৯
