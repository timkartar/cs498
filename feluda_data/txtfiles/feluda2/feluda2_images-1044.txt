পার্সিভ্যাল মতিলাল ব্যানার্জি । আসলে ইনি ছিলেন শকুত্তলার ছবির প্রোডিউসর | ইনিই
আমার শাশুড়িকে ছবিতে নামান । স্ত্রীর ছবি থেকে উনি অনেক টাকা করেন । সত্যি বলতে
কী, ভার্জিনিয়ার বাবা টমাস নবাৰি করে শেষ জীবনে বেশ অর্থকষ্ট ভোগ করেন । তখন
ভার্জিনিয়া তাঁর ফিল্মের রোজগার থেকে বাবাকে সাহায্য করেন ।

“পার্সিভ্যাল আর ভার্জিনিয়ার তিনটি সন্তান জন্মায় । বড় এবং মেজো হল মেয়ে, ছোঁটটি
ছেলে ৷ বড়টির নাম মাগাঁরেট সুশীলা ৷ ইনি যে একজন গোয়ার অধিবাসীকে বিয়ে করেন
সে কথা আগেই বলেছি । এঁর নাম স্যামুয়েল সাল্ডান্হা ৷ এনার একটি বাদ্যযন্ত্রের দোকান
রয়েছে।

দ্বিতীয়া মেয়ে প্যামেলা সুনীলাকে আমি বিয়ে করি ১৯৬০-এ। আমার
ইমপোর্ট-এক্সপোর্টের ব্যবসা আছে । আমার মেয়ের কথা তো আগেই বলেছি। এ ছাড়া
আমার একটি ছেলেও আছে । তার নাম ভিক্টর প্রসেনজিৎ । মেয়েটির নাম মেরি শীলা ৷
ছেলেটিকে আমার আপিসে ঢোকাতে চেয়েছিলাম, কিন্তু সে রাজি হয়নি । সে নিজের পথে
নিজের মর্জিমতো চলে । শীলা দুবছর হল ইজাবেলা থোবার্ন কলেজ থেকে বি এ পাশ
করেছে। ভাল অভিনয় করতে পারে__বাংলা ইংরিজি দুইই । তবে ওর আসল ইন্টারেস্ট
হল জানাঁলিজমে | দু-একটা ইংরিজি লেখা কাগজে বেরিয়েছে__বেশ ভাল লেখা ।

ভদ্রলোক ফেলুদাকে একটা সিগারেট অফার করে নিজে একটা ধরালেন । লালমোহনবাবু
যে সিগারেট খান না সেটা উনি জানেন ।

ফেলুদা বলল, “অদ্ভুত ইতিহাস |;

'হাইলি রোম্যান্টিক", বললেন লালমোহনবাবু ।

'শকুত্তলা দেবীর ক্ঠহারটা কি আপনার স্ত্রী কখনও পরেছেন £ ফেলুদা প্রশ্ন করল ।

“দু-একটা পার্টিতে পরেছেন। তবে সচরাচর ওটা সিন্দুকেই তোলা থাকে । দেখলে
বুঝবেন জিনিসটার কী মহিমা 1

“আমি তো না দেখে থাকতে পারছি না”, বললেন লালমোহনবাবু ।

“আর দিন চারেক ধৈর্য ধরুন”, বললেন জয়ন্তবাবু ।

 

তু

আমরা তিন দিন হল লখ্নৌতে এসেছি । প্রথমবারের কথা বার বার মনে পড়ছে । সেই
বাদশাহী আংটি, মিঃ শ্রীবাস্তব, বনবিহারীবাবুর আশ্চর্য চিড়িয়াখানা, হরিদ্বার, আর লছমনঝুলার
পথে আমাদের আযাডভেঞ্চারের শিহরন-জাগানো ক্লাইম্যাকস ।

সেবার অবিশ্যি আমরা হোটেলে থাকিনি | খুব সম্ভবত ক্লার্কস-আওয়ধ হোটেল তখনও
তৈরিই হয়নি । হোটেলটা সত্যিই ভাল । আমরা পাশাপাশি একটা ডাবল আর একটা সিঙ্গল
রুমে আছি। দু ঘরের জানালা দিয়েই গুম্তী নদী দেখা যায় । নদীর ওপারে পশ্চিমে যখন
সূর্য অস্ত যায়, সে দৃশ্য দেখবার মতো । হোটেলের খাওয়াও দুদপ্তি ভাল । আমরা অনেক
জায়গায় অনেক হোটেলে থেকেছি, কিন্তু এত ভাল খাওয়া কোনও হোটেলে খাইনি ।

এই তিন দিনে লালমোহনবাবু লখ্‌নৌ-এর প্রায় বেশির ভাগ দ্রষ্টব্ই দেখে নিয়েছেন ।
আমরা প্রথম গেলাম বড়া ইমামবড়ায় । এর থাম-ছাডা বিশাল হলঘর দেখে এবারও মাথা
ঘুরে গেল । লালমোহনবাবুর মুখ হাঁ হয়ে গেছে, কথা বেরোচ্ছে না, শুধু একবার বললেন,
'ব্রাভো নওয়াবস অফ লখ্‌নৌ |”

তারপর ভুলভুলাইয়া দেখে ভদ্রলোকের ভির্মি খাবার জোগাড় । এই গোলোকরাঁধায
