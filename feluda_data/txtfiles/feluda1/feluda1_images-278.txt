জিপ চলতে চলতে ফেলুদা গত দুদিনের ঘটনাগুলো শশধরবাবুকে বলল । এমনকী
হেলমুটের আসল পরিচয়টাও দিয়ে দিল ৷ সব শুন্টেনে শশধরবাবু ভুরু কুঁচকে বললেন,
“বাট হু ইজ দিস ডক্টুর বৈদ্য ? শুনেই তো ভণ্ড বলে মনে হচ্ছে । আজকের দিনে এ সব
বুজরুকির প্রশ্রয় দেওয়ার কোনও মানে হয় না । আপনাদের ওর হাঁবভাব দেখেই ওকে
সোজাসুজি হুমকি দেওয়া উচিত ছিল | সেটা না করে আপনারা ওকে পেমিয়াংচি পালাতে
দিলেন ? সত্যি, আপনাদের কাছ থেকে_+

ফেলুদা বাধা দিয়ে বলল, “হেলমুটের আসল পরিচয়টা পাওয়াতেই তো ওর উপর সন্দেহটা
গেল। আর আপনার দিক থেকেও খানিকটা গলতি হয়েছে শশধরবাবু। আপনি তো
একবারও বলেননি, শেলভাঙ্কারের প্রথম স্ত্রী জামনি ছিলেন ।”

শশধরবাবু বললেন, “আরে সে কি আজকের কথা মশাই ? তাও জামান বলে জানতুমই
না। বিদেশি, এইটুকুই শুনেছি । শেলভাঙ্কার প্রথম বিয়ে করে আজ থেকে প্রায় পয়ত্রিশ
বছর আগে |... আই হোপ, বৈদ্য ব্যাটা সেখান থেকে সটকে পড়েনি । না হলে এই এতখানি
পথ যাওয়াটাই বৃথা হবে |”

নামচি পৌঁছালাম নস্টার কিছু পরে । আকাশে মেঘ জমতে শুরু করেছে ; তবে নামচিতে
নাকি বৃষ্টি হয় না বললেই চলে । এটা নাকি সিকিমের সবচেয়ে শুকনো আর সবচেয়ে
স্বাস্থ্যকর জায়গা ৷ তা ছাড়া সুন্দরও বটে, আর আশ্চর্য রকম পরিচ্ছন্ন । তা সত্বেও আমরা
মিনিট দশেকের বেশি থামলাম না । ফেটুকু থামী, সেটুকু শুধু গাড়ির পেটে একটু ঠাণ্ডা জল,
আর আমাদের পেটে একটু গরম কফি ঢালার জন্য ৷ হেলমুট এর ফাঁকেই কয়েকটা ছবি তুলে
নিল | লক্ষ করলাম, সে কথা-টথা বিশেষ বলছে না । ছবিটা তোলা যেন অভ্যাসের বশে ।
শশধরবাবুও চিন্তিত ও গম্ভীর । নিশিকান্তবাবু ফেলুদার মুখে সমস্ত ঘটনা শুনে একটু
ঘাবড়েছেন বটেই, তবে ভিতরে ভিতরে মনে হল আ্যাডভেম্জারের গন্ধটা পেয়ে তিনি বেশ
একটা রোমাঞ্চ বোধ করছেন । নামচির বাজার থেকে একটা কমলালেবু কিনে খোসা
ছাড়াতে ছাড়াতে বললেন, “বিপদ যাই আসুক না কেন মশাই, একদিকে প্রদোষবাবু আর
একদিকে জামনি বীরেনবাবুকে নিয়ে ডরাবার কোনও কারণ দেখছি না।?

নামচি থেকে রাস্তা নামতে নামতে একেবারে নদীর লেভেলে পৌছে যায়। এই নদীর
ধারেই নয়াবাজার ৷ সেখান থেকে আবার একটা ব্রিজ পেরিয়ে অনেকখানি পথ এই নদীর
ধার দিয়ে উঠে ন' হাজার ফুটের উপর পেমিয়াংচি । এ নদী তিস্তা নয়। এর জল তিশ্তার
মতো ঘোলা নয় । এর জল স্বচ্ছ সবুজ | মাঝে মাঝে জলের স্রোত পাথরে বাধা পেয়ে
ফেনিয়ে ফেনিয়ে উঠছে। এ নদীর নাম রঙ্গিত। এত সুন্দর পাহাড়ে নদী এর আগে আমি
কখনও দেখিনি |

রঙ্গিতের পাশ দিয়ে পাক খেয়ে পাক খেয়ে আমরা যে পাহাড়ের উপর উঠছি, তাতে
গাছপালা অনেক বেশি । এখানে মাটি লাল নয়, আর শুকনো নয় । এ যে বিহারের কোনও
পাহাড় নয়, এ যে হিমালয়, তাতে কোনও ভুল নেই। শশধরবাবু বলেছিলেন ইয়াং
মাউনটেনস-_তাই ধস নামে 1 সেই ধসের যে কত চিহ্ন আশেপাশে পাহাড়ের গায়ে ছড়িয়ে
রয়েছে, তার কোনও ঠিক-ঠিকীনা নেই । সবুজ পাহাড়ের গায়ে এখানে-ওখানে ছাই রঙের
সব ক্ষতচিহ-ঠিক মনে হয় পাহাড়ের পায়ে বুঝি শ্বেতি হয়েছে । অজস্র গাছপালা বনবাদাড়
সমেত পাহাডের এক-একটা অংশ ধসে পড়েছে একেবারে নদীর কিনারে । এই সব ন্যাডা
অংশ নতুন করে গাছপালা হয়ে আবার কবে পাশের সবুজের সঙ্গে মিশে যাবে তা কে

জানে ।
১৭৪
