নবাবরা তাঁদের বেগমদের সঙ্গে লুকোচুরি খেলতেন শুনে ওঁর চোখ ছানাবড়া হয়ে গেল ।

আরও চমক এল রেসিডেন্সিতে | “এ যে ইতিহাস চোখের সামনে ভেসে উঠছে মশাই ।
গোলাগুলির শব্দ পাচ্ছি, বারুদের গন্ধ পাচ্ছি। সেপাইদের এত এলেম ছিল যে এরকম একটা
বিল্ডিংকে একেবারে ঝাঁঝরা করে দিয়েছিল %

চতুর্থ দিনে সকালে একটু বাজারে গিয়েছিলাম এখানকার বিখ্যাত মিষ্টি ভুনা পেঁড়া
কিনতে, হোটেলে ফিরে এসে দেখি ঘরে ছাপানো নেমন্তন্ন চিঠি রয়েছে । পাঠিয়েছেন হেক্টর
জয়ন্ত বিশ্বাস । আগামী শুক্রবার, অর্থাৎ পরশু, তাঁদের বিয়ের রৌপ্য জয়ন্তী উপলক্ষে
মিঃ আযান্ড মিসেস বিশ্বাস আমাদের ডিনারে ডেকেছেন | নেমন্তন্ন চিঠির সঙ্গে একটা আলাদা
কাগজে রাস্তার প্ল্যান আর কোনখানে বাড়ি সেটা ছাপা রয়েছে। বাড়িটা যে নদীর ওদিকে
সেটা ভদ্রলোক আগেই বলেছিলেন | প্ল্যান দেখে বাড়ি খুঁজে বার করায় কোনওই অসুবিধা
হবার কথা নয় ।

বিকেলবেলা জয়ন্তবাবু নিজে ফোন করলেন । ফোনের পর ফেলুদাকে জিজ্ঞেস করাতে
বলল ভদ্রলোক বলে দিলেন যেন আমরা অবশ্যই যাই। ওখানে অনেকের সঙ্গে আলাপ
হবে, তা ছাড়া শকুন্তলার হাঁরটাও দেখা যাবে । ফেলুদা আরও বলল যে ভদ্রলোক বলে
দিয়েছেন যে একেবারে ইনফরম্যাল ব্যাপার, কোনও বিশেষ পোশাক পরবার দরকার নেই ।

“এইটেই আমার ভয় ছিল” বলল ফেলুদা । “নেমস্তন্নে আপত্তি নেই, কিন্তু তার জন্য যদি
সাহেব কিংবা বাবু সাজতে হয় তা হলেই গোলমাল |”

আমাদের হাতে একদিন সময় ছিল, তার মধ্যে ছোঁটা ইমামবড়া, ছত্তর মঞ্জিল আর
চিডিয়াখানা দেখে নিলাম । খাঁচার বাইরে বাঘ সিংহ দেখে লালমোহনবাবু ভয়ানক
ইমপ্রেস্ড । বললেন কলকাতাতে এরকম হওয়া উচিত ।

শুক্রবার একটা ট্যাক্সি নিয়ে আমরা পৌনে আটটায় বেরিয়ে পড়লাম । প্ল্যান দেখে বাড়ি
বার করতে কোনও অসুবিধা হল না। একতলা ছড়ানো বাড়ি, সামনে বেশ বড় ফুলের
বাগান । তার মধ্য দিয়ে নুড়ি ঢালা পথ চলে গেছে বাড়ির দরজা পর্যন্ত । আমরা দরজায়
বেল টিপলাম, কয়েক সেকেন্ডের মধ্যেই একজন উর্দি পরা বেয়ারা এসে দরজা খুলে দিল ।
জয়ন্তবাবু চটপট বেরিয়ে এসে আমাদের দিকে এগিয়ে এলেন ।

“আসুন, আসুন, মিঃ মিত্র, আই আযাম সো প্ল্যাড ইউ হ্যাভ কাম |"

আমরা তিনজন জয়ন্তবাবুর পিছন পিছন বৈঠকখানায় গিয়ে ঢুকলাম ৷ দেখলাম পাঁচ-সাত
জনের বেশি লোক নেই । হয়তো পরে আরও আসবে ।

এর পর আলাপ পর্ব ৷ প্রথমে জয়ন্তবাবুর স্ত্রী । দেখে বুঝলাম মহিলা এককালে সুন্দরী
ছিলেন । তারপর তাঁর দুই ছেলেমেয়ে ৷ মেয়েটি-__নাম মেরি শীলা দেখতে সুশ্রী । চোখে
মুখে বুদ্ধির ছাপ ; ছেলেটির একেবারে পার্ক স্ট্রিট মাকাঁ চেহারা_ দাড়ি, গোঁফ, ঝাঁকড়া ঝাঁকড়া
চুল, তাতে চিরুনি পড়েনি । এরই নাম ভিক্টর প্রসেনজিৎ । তারপর জয়ন্তবাবু বললেন, “মিঃ
আযান্ড মিসেস সাল্ডান্হা ৷? অর্থাৎ জয়ন্তবাবুর বড় শালি এবং তাঁর স্বামী । ভদ্রমহিলা মোটা
হয়ে গেছেন, ভদ্রলোক আবার তেমনই রোগা, দাড়ি গোঁফ কামানো, ষাটের কাছাকাছি
বয়স। এই সাল্ডান্হারই বাজনার দোকান আছে_-ইনি গোয়ার অধিবাসী । আপাতত এই
কজনই রয়েছেন ঘরে ।

ঘরটা বেশ বড়, আর সবচেয়ে আশ্চর্য লাগল দেখে যে ঘরের একদিকে একটা সিনেমা
স্কিন টাঙানো রয়েছে আর অন্যদিকে রয়েছে একটা প্রোজেক্টুর ৷ জয়ন্তবাবুকে জিজ্ঞেস
করাতে বললেন ওঁদের কাছে শকুস্তলা দেবীর শেষ ছবির একটা প্রিন্ট আছে, সেটার একটা

৪৭২
