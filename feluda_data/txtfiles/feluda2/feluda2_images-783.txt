পাশে এমনভাবে দাঁড়াল যে সমস্ত ঘটনাটা দেখতে পায় । আমরা আছি তার বিশ গজ
পিছনে, কিন্তু আমরা দেখতে পাচ্ছি নাটকের সব চরিত্রকে |

ফেলুদার পকেট থেকেও এবার রিভলভার বেরিয়ে এল ।

এবার সন্ন্যাসী তাঁর দৃষ্টি ঘুরিয়েছেন বাঁ দিকে, অর্থাৎ ওভারকোটে মুখ-ঢাকা লোকটার
দিকে ।

পরমুহূর্তেই এই অপার্থিব নৈঃশব্য চুরমার করে একটা রিভলভারের শব্দের সঙ্গে সঙ্গে
ওভারকোট পরা লোকটা বাঁ হাত দিয়ে ডান হাতের কবজি টিপে বরফের উপর বসে 'পড়ল,
আর তার হাতের রিভলভারটাও ছিট্কে গিয়ে পড়ল বরফের উপর ৷

সঙ্গে সঙ্গে আমার মনে পড়ল ফেলুদার নির্দেশ |

শিসের শব্দ হওয়া মাত্র এ-পাথর সে-পাথরের আড়াল থেকে বেরিয়ে এল পুলিশ ।

“তোপ্‌ৃসে, তোরা আয় ॥

আমরা দুজনে দৌড়ে এগিয়ে গেলাম ঘটনাস্থলের দিকে ।

এক মিনিটের মধ্যে পৌছে গেলাম সাধুর গুহার সামনে ।

সৌম্যমূর্তি গেরুয়াধারী সন্ন্যাসী এখনও যেন পুরো ব্যাপারটা অনুধাবন করতে পারেননি ।
আমাদের সকলের দিকেই ঘুরে ঘুরে অবাক হয়ে দেখছেন ।

আর যিনি মাটিতে বসে আছেন তাঁর কবজি টিপে £ এবারে তো তাঁর মুখ দেখা যাচ্ছে।

সে কী, ইনি যে সাংবাদিক মিঃ ভার্গব !

একজন কনস্টেবল যেন ফেলুদারই কাছ থেকে নির্দেশ পাবার অপেক্ষায় দাঁড়িয়ে
আছেন । ফেলুদা বলল, “আগে ওর দাঁড়িটা টেনে খুলুন তো !?

ভার্গবের দাড়িটা টেনে খুলতে যে মুখটা বেরোল, সেই মুখটাই ম্যাজিকের মতো আশ্চর্য
রকম চেনা চেনা হয়ে গেল--যখন ফেলুদা নিজেই গিয়ে এক টানে মাথার টুপিটা খুলে
ফেলল ।

“আশ্চর্য জিনিস রে হেরেডিটি', বলল ফেলুদা--শুধু যে এর কানের লতি এর বাপের
মতো, তা নয়, ইনি সিঁথিও করেন ডান দিকে--আর তাই এঁকে দেখে আমার এত অসোয়াস্তি
হত।”

তার মানে কী দাঁড়ীল ?

ইনি উমাশক্কর পুরীর ছেলে দেবীশঙ্কর পুরী ৷

৯

এবার আমাদের সকলের দৃষ্টি গেল সন্যাসীর দিকে । তাঁর এখনও কেমন যেন মুহ্যমান
ভাব । হিন্দিতে বললেন, “পিস্তলের শব্দ শুনে মনটা কেমন যেন হয়ে গিয়েছিল-_কিছু মনে
করবেন না।'

ফেলুদাও হিন্দিতে বলল, “যদি কিছু মনে না করেন, আপনার কাছে যে থলিটি আছে,
সেটি একবার বার করা দরকার । আমরা আপনার বন্ধু, সেটা বোধহয় বুঝতেই পারছেন ।
ওটা আপনার গুহার মধ্যেই আছে তো

“আর কোথায় থাকবে ? ওই তো আমার একমাত্র সম্পত্তি !

একজন কনস্টেবল গিয়ে গুহার ভিতর থেকে একটা লাল থলি বার করে নিয়ে এল ।
সেটা খুলতে প্রথমে বেরোল একটা পাকানো কাগজ ৷ এটা রাজা চন্দ্রদেও সিং-এর
সিলমোহর সমেত ভবানী উপাধ্যায়কে লকেট-দানের স্বীকৃতি ।

২৯৭
