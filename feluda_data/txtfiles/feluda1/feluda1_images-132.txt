'জঙ্গলে-্টঙ্গলে এমনিতে করে না । সে আমাদের দিশি বিষাক্ত সাপেরাই বা কটা আ্াটাক
করে বলুন । তবে কোণঠাসা হয়ে গেলে করে বইকী । যেমন ধরুন, একটা ছোট ঘরের মধ্যে
আপনার সঙ্গে যদি সাপটাকে বন্দি করে রাখা যায়__তা হলে কি আর করবে না £ নিশ্চয়ই
করবে! আর এদের আরেকটা আশ্চর্য ক্ষমতা কী জানেন তো- ইন্ফ্রা রেড রশ্মি এদের
চোখে ধরা পড়ে ৷ অথণ্থি এরা অন্ধকারে স্পষ্ট দেখতে পায় ।;

তারপর রেকডরি বন্ধ করে দিয়ে বনবিহারীবাবু বললেন, “দুঃখের বিষয় আমার বাকি
যে-কটি প্রাণী আছে-_বিছে আর মাকড়সা-_তারা দুটিই মৌন । এবার যদি অজগরটি পাই,
তা হলে তার ফোঁসফৌঁসানি নিশ্চয়ই রেকর্ড করে রাখব |”

বাবা বললেন, "ভয় ভয় করছিল কিন্তু শব্দগুলো শুনে ।;

বনবিহারীবাবু বললেন, তা তো বটেই। কিন্তু আমার কাছে এশব্দ সংগীতের চেয়েও
মধুর ! বাইরে যখন যাই, জানোয়ারগুলোকে তো তখন নিয়ে যেতে পারি না, তাই এই
শব্দগুলোকেই নিয়ে যাই সঙ্গে করে |;

বেরিলিতে আমাদের ডিনার দিল, আর সন্ন্যাসী ভদ্রলোক নেমে গেলেন ।

ফেলুদা এক প্লেট খাবার পরেও আমার প্লেট থেকে মুরগির ঠ্যাং তুলে নিয়ে বলল,
“ব্রেনের কাজটা যখন বেশি চলে, তখন মুরগি জিনিসটা খুব হেল্স করে |;

“আর আমি বুঝি ব্রেনের কাজ করছি না !,

“তোরটা কাজ নয়, খেলা |" .

“তোমার এত কাজ করে কী ফলটা হচ্ছে শুনি ।"

ফেলুদা গলাটা নামিয়ে নিয়ে শুধু আমি যাতে শুনতে পাই এমনভাবে বলল, “পিয়ারিলাল
কোন স্পাই-এর কথা বলেছিলেন সেটার একটা আন্দাজ পেয়েছি ।;

এইটুকু বলে ফেলুদা একেবারে চুপ মেরে গেল ।

গাড়ি বেরিলি ছেড়েছে । বাবা বললেন, “ভোর চারটায় উঠতে হবে । তোরা সব এবার
শুয়ে পড় |;

বেঞ্চির অর্ধেকটা আমি নিয়ে বাকি অর্ধেকটা ফেলুদাকে ছেড়ে দিলাম । বনবিহারীবাবু
বললেন উনি ঘুমোবেন না । “তবে আপনারা নিশ্চিত্তে ঘুমোন, আমি হরিদ্বার আসার ঠিক
আগেই আপনাদের তুলে দেব |”

বাবা আর শ্রীবাস্তব গুঁদের বেঞ্চটায় ভাগাভাগি করে শুয়ে পড়লেন | বনবিহারীবাবু
চাঁদের আলো রয়েছে । শুধু তাই না, আমি যেখানে শুয়ে আছি সেখান থেকে চাঁদটা দেখাও
যাচ্ছে । বোধহয় পূর্ণিমার আগের দিনের চাঁদ, আর সেটা আমাদের গাড়ির সঙ্গে সঙ্গেই ছুটে
চলেছে ।

চাঁদ দেখতে দেখতে আমার মন কেন জানি বলল যে, হরিদ্বারে শুধু তীর্থস্থানই দেখা হবে
না_ আরও কিছু ঘটবে সেখানে । কিংবা এও হতে পারে যে আমার মন চাইছে হরিদ্বারেও
কিছু ঘটুক | শুধু গঙ্গা আর গঙ্গার ঘাট আর মন্দির দেখলেই যেন ওখানে যাওয়াটা সার্থক
হবেনা ।
' আচ্ছা, ট্রেনের এত দোলানি আর এত শব্দের মধ্যে কী করে-ঘুম এসে যায় ? কলকাতায়
আমার বাড়ির পাশে যদি এরকম ঘটাং ঘটাং শব্দ হত, আর আমার খাটটাকে ধরে কেউ যদি
ক্রমাগত ঝাঁকুনি দিত, তা হলে কি ঘুম আসত ? ফেলুদাকে কথাটা জিজ্ঞেস করাতে ও বলল,
“এরকম শব্দ যদি অনেকক্ষণ ধরে হয়, তা হলে মানুষের কান তাতে অভ্যস্ত হয়ে যায় ; তখন
আর শব্দটা ডিস্টার্ব করে না । আর ঝাঁকুনিটা তো ঘুমকে হেল্পই করে । খোকাদের দোল

৬৫
