আনিয়ে দেব তারও তো উপায় নেই । __কী, জগদীশ-_কী হল £

একটি বৃদ্ধ ভৃত্য দরজার মুখে এসে দাঁড়িয়েছে । দেখে বোঝা যায় সে কোনও রকমে অশ্রু
সংবরণ করে আছে ।

'হুজুর, ঠুম্রী মরে গেছে।”

“মরে গেছে ৮

হাঁ হুজুর |”

“সেকী ? ভিখু যে ওকে নিয়ে বেড়াতে বেরোল !

“ওরা কেউ ফেরেনি । তাই খুঁজতে গেলাম | বাঁশবনে মরে আছে হুজুর । ভিখু
পালিয়েছে ।'

সংগীতপ্রিয় সৌম্যশেখরের দুটি ফক্স টেরিয়ারের একটির নাম ছিল ঠুম্রী, একটি
কাজরী | কাজরী স্বাভাবিক কারণেই মারা গেছে দু বছর আগে । ঠুম্রীর বয়স হয়েছিল
এগারো । তবে আজ বিকেল অবধি সে ছিল সম্পূর্ণ সুস্থ ।

সৌম্যশেখরকে প্রিয় কুকুরের শোকে বিহুল দেখে সদ্য রোম থেকে আগত রুদ্রশেখর
নিয়োগী চেয়ার ছেড়ে উঠে পড়লেন ।

এই বেলা তাঁর থাকার ঘরটা দেখে নিতে হবে ।

২

শিবপুরের ট্রাফিক আর ঘন বসতি পেরিয়ে ন্যাশনাল হাইওয়ে নাম্বার সিক্স-এ আমাদের
গাড়িটা পড়তেই যেন একটা নতুন জগতে এসে পড়লাম । আমাদের গাড়ি মানে রহস্য
রোমাঞ্চ উপন্যাসিক লালমোহন গাঙ্গুলী ওরফে জটায়ুর সবুজ ত্যাম্বাসাডার | গাড়ি কেনার
পয়সা ফেলুদার নিজের কোনও দিন হবে বলে মনে হয় না। এ দেশের প্রাইভেট
ইনভেসটিগেটরের রোজগারে গাড়ি বাড়ি হয় না। আমাদের রজনী সেন রোডের ফ্ল্যাট
ছেড়ে ফেলুদা কিছুদিন থেকেই একটা নিজের ফ্ল্যাটে যাবার চিন্তা করছিল, বাবা সেটা জানতে
পেরে এক ধমকে ফেলুদাকে ঠাণ্ডা করেছেন | “সুখে থাকতে ভূতে কিলোয়', বললেন বাবা
“যেই একটু রোজগার বেড়েছে অমনি নিজের ফ্ল্যাটের ধান্দা । পরে পসার কমলে যদি আবার
সুডসুড করে এই কাকার ফ্ল্যাটেই ফিরে আসতে হয় ? সেটার কথা ভেবেছিস কি % তারপর
থেকে ফেলুদা চুপ ।

আর গাড়ির ব্যাপারে জটাষুর তো আগে থেকেই বলা আছে। “ধরে নিন আমার গাড়ি ইজ
ইকুয়াল টু আপনার গাড়ি । আপনি আমার এত উপকার করেছেন, এই সামান্য প্রিভিলেজটুকু
তো আপনার ন্যাষ্য পাওনা মশাই |

উপকারের ব্যাপারটা লালমোহনবাবুর ভাষাতেই বলা ভাল । ওঁর জীবনের অনেকগুলো
বন্ধ দরজা নাকি ফেলুদী এসে খুলে দিয়েছে । তাতে নাকি উনি শরীরে নতুন বল মনে নতুন
সাহস আর চোখে নতুন দৃষ্টি পেয়েছেন | “আর, কত জায়গায় ঘোরা হল বলুন তো আপনার
দৌলতে-_দিল্লি, বোম্বাই, কাশী, সিমলা, রাজস্থান, সিকিম, নেপাল__ওঃ ! ট্র্যাভেল ব্রডন্স
দি মাইন্ড__এটা শুনে এসেছি সেই ছেলেবেলা থেকে | এটার সত্যতা উপলব্ধি করলুম তো
আপনি আসার পর 1,

এবারের ট্রাভেলটায় মনের প্রসার কতটা বাড়বে জানি না। ক্যালকাটা টু মেচেদা ভ্রমণ
বলতে তেমন কিছুই নয় । তবে লালমোহনবাবুরই ভাষায় আজকাল কলকাতায় বাস করা
আর ব্লাক হোলে বাস করা নাকি একই জিনিস | সেই ব্ল্যাক হোল থেকে একটি দিনের

১৭১
