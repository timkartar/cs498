লোকটার এক ঝিলিক বোকামিরও আঁচ খুঁজে পাই না। এক অতিমানবের মতোই তিনি
চির-অপরাজেয়! এমনকী তোপ্সেও আমার চেনা-জানা আর-পাঁচজন ওই বয়েসের চৌকোস
ছেলের চাইতে একদম আলাদা । একটু বেশি বিজ্ঞ, একটু বেশি স্ংযত। অমন কীচা বয়েসে যে
চাপল্য বা উচ্ছাস থাকার কথা, সেটা একটুও দেখতে পাই না কেন? এক যদি না
জিবে-জল-আনা খাবারের থালা সামনে এসে পড়ে!

ফেলুটাদের গল্প-উপন্যাসে আর-একটা ব্যাপারও কেমন যেন ঠেকে! হ্যা-গী, গোয়েন্দা ও
তার সহকারীর আত্মীয়-পরিজনদের দেখি না কেন? এমনকী খলনায়কদের বাড়িতেও
চাকর-বাকর ছাঁড়ী কেউ নেই! ফেলুদা ও তোপ্‌্সের আত্মীয়-বন্ধুরা ওদের চারপাশে ঘিরে
যেত। অথচ আসল মজা বা টইটন্বুর রসটা, মোটেই টসকে যাবার সুযোগ নেই! ফেলুদা না-হয়
ছোটবেলায় বাপ-মা হারিয়েছে, তোপ্‌সের মা-বাবারা গেল কোথায়? দু'জনেরই ঠামু-দিদু,
মামা-কাকা, মাসি-পিসি কেউ নেই?
দোষে-গুণে মেশানো একজন দারুণ মানুষকে ফেলুদা-কাহিনীতে পেলে, আমরা অবিশ্যি গলে
যাই! তিনি হলেন রহস্য-রোমাঞ্চ গল্প-লেখক, ফেলুদার একমাত্র বন্ধু, ওদের প্রায় সব তদন্তের
কাজে নিত্যসঙ্গী লালমোহন গাঙ্গুলী বা জটায়ু। রহস্যের ঘটনাটা ও মগজের ব্যায়ামের ফীকে
ফাকে, অনাবিল হাসি ও সরসতার আশ্চর্য সিং-দরজাটাঁ খুলে দেয় লালমৌহনবাবুর অতি
সাবলীল উপস্থিতি! জটায়ু যতই বাস্তব-চরিত্র হোক-না-কেন, আমাদের চারপাশের ঝলমলে
জীবনে ফেলুদা বা তোপ্‌সের চাইতেও বিরল মানুষ তিনি। লালমোহনবাবুর মতো মানুষ যত
বাড়বে, পৃথিবীটা তত বেশি বাসযোগ্য হয়ে উঠবে। অমন অননুকরণীয় বাঁচনভঙ্গি, চাচাছোলা
মেলামেশীর প্যাটার্ন, ও রকম খাঁটি বন্ধুত্ব-_ আমাদের পানসে জীবনে নূন মিশিয়ে দেয়। মনে
রাখিস, খাবার-দাবারে যেমন, তেমনি পার্থিব জীবনে বেঁচে-থাকাটাও স্রেফ আলুনি হয়ে গেলে
মহা মুশকিল! ব্যাপারটা মোটেই সুখের নয়। নুনের চেষ্টা করো।

আর-একটা কথা। সরসতা মানে খেলো ঠাট্টা বা ইেদো রসিকতা নয়। সরসতা গভীর জিনিস।
তারি মধ্যে গোটা জীবন-দর্শন ধরা থাকে। হাসি হচ্ছে দুনিয়া দেখার একটা ঢং। রঙ্গরস করতে
গেলে, বিশ্বব্ন্াণ্ডের কাছে নিজেকে বিলিয়ে দিতে হয়। রোজকার জীবনের তলায় তলায়
সরসতা বা হাঁসির যে স্রোত বইছে, পাথরটা সরিয়ে, তার মুখটা খুলে দিতে হয়। ভূলে যাস না,
বাস্তব জগতে হাসির জিনিস বলে কিছু নেই। হাসি থাকে মানুষের চোখে, মনে, বুকের ভেতরে।
আর কোথাও না। কী জন্যে কোন মানুষ হাসে, তাই দেখে ওই লোকটার মনের যতটা নাগাল
পাওয়া যায়, আর-কোনও তদন্তে সেটা সম্ভব না। মোট কথা, তেড়ে-ফুড়ে লাগলে আকাট মুখ্য
ছেলেও মহা পণ্ডিত হতে পারে। কিন্তু সরসতা কাউকে শেখানো যায় না। সত্যজিতের মতো
খাঁটি রসের ভাগুটা নিয়ে জন্মীতে হয়।

ও-হ্যা, বলতে ভূলে যাচ্ছিলাম, স্রেফ বেয়ারা ও মোটর-গাডির ড্রাইভার ছাড়া,
লালমোহনবাবুর জীবনেও আর-কেউ নেই কেন? ভাগ্টিস ফেলুদা ও তোপ্‌সের সঙ্গে রক্তের
সম্পর্ক গজাল, না-হলে লালমোহনবাবুর মতো ফুর্তিবাজ মানুষের বেঁচে-থাকাটা আলুনি হয়ে
যেত!

সন্দেশ “ফেলুদা ৩০ বিশেষ সংখ্যা ভেগ্রহায়ণ ১৪০২)
