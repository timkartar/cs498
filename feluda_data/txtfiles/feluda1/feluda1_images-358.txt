সেকৃতা । উস্কে বাদ রাস্তা বহুৎ খারাপ হ্যায় । জিপ ছোড়কে দুস্রা গাড়ি নেহি যাতা |;

এক মাইলও অবিশ্যি যেতে হল না। কিছু দূর গিয়েই দেখতে পেলাম রাস্তার এক ধারে
একটা ট্যাক্সি দাঁড়িয়ে আছে। রাস্তার ডান দিকে খানিকটা দূরে রয়েছে একসঙ্গে অনেকগুলো
পরিত্যক্ত একতলা. ছাত-ছাঁড়া খুপরির মতো পাথরের বাড়ি । বুঝলাম, এটাও হচ্ছে একটা
প্রাচীন গ্রাম, যেমন গ্রাম আমরা এর আগে আরও দু-একটা দেখেছি । এ সব গ্রাম থেকে
লোকজন নাকি বহুকাল আগে চলে গেছে; শুধু দেয়ালগুলো পাথরের তৈরি বলে এখনও
দাঁড়িয়ে আছে ।

গুরুবচন সিংকে অপেক্ষা করতে বলে আমরা বাড়িগুলোর দিকে এগোলাম | সদরিজি
দেখলাম গাড়ি থেকে নেমে অন্য ট্যাক্সির দিকে এগিয়ে গেল বোধহয় জাতভাইয়ের সঙ্গে
আড্ডা মারতে ।

চারিদিক থমথম করছে । পিছন দিকে চাইলে দূরে দেখা যাচ্ছে পাহাড়ের মাথায়
জয়সলমীরের কেল্লা । রাস্তার উলটো দিকে খাড়াই উঠে গেছে পাহাড় ৷ তার ঠিক পায়ের
কাছে একটা প্রকাণ্ড খোলা জায়গা জুড়ে মাটিতে পোঁতা শিল-নোড়ার মতো হলদে পাথরের
সারি । ফেলুদা ফিসফিস করে বলল, “যোদ্ধাদের কবর ।”

লালমোহনবাবু খসখসে মিহি গলায় বললেন, “আমার কিন্তু আবার লো ব্লাড প্রেশার 7

“কিচ্ছু ভাববেন না", ফেলুদা বলল, “দেখতে দেখতে হাই হয়ে যেমনটি চাই তেমনটি হয়ে
যাবে ।,

বাড়িগুলোর কাছে এসে পড়েছি । সারি সারি বাড়ির মাঝখান দিয়ে চলে গেছে সোজা
রাস্তা । .বেশ বুঝলাম, এ গ্রাম বাংলাদেশের গ্রামের মতো নয় । এর মধ্যে একটা সহজ
জ্যামিতিক প্ল্যান আছে।

কিনতু ্যা্সির যাত্রীরা কোথায় ? মুকুল কোথায় £ ডক্টর হেমাঙ্গ হাজরা কোথায় ?

মুকুলের কিছু হয়নি তো?

হঠাৎ খেয়াল হল কানে একটা শব্দ আসছে-_এখনও খুবই আস্তে- কিন্তু কান পাতলে
শোনা যায় । খ__খট্‌ু_ _খট্‌...

অত্যন্ত সাবধানে একটুও শব্দ না করে আরও কয়েক পা এগিয়ে দেখলাম, একটা
চৌরাস্তায় এসে পড়েছি । আমরা এখনও দুটো রাস্তার ক্রসের মাঝখানে দাঁড়িয়ে আছি । ডান
দিক দিয়ে শব্দটা আসছে। রাস্তার দু দিকে দশ-বারোটা বাড়ির সারি- তাদের দেয়াল আর
দরজার ফাঁকগুলো শুধু দাঁড়িয়ে আছে ।

আমরা ডান দিকের রাস্তাটা ধরেই পা টিপে টিপে এগোতে লাগলাম |

ফেলুদা দাঁতের ফাঁক দিয়ে প্রায় শোনা যায় না এমনভাবে বলল, “রিভলভার-_আর সেই
সঙ্গে তার নিজের হাতটাও চলে গেল কোটের ভিতর । আড়চোখে দেখলাম লালমোহনবাবুর
হাতেও রিভলভার এসে গেছে, আর সেটা অসম্ভব কাঁপছে ।

হঠাৎ একটা খচমচ আওয়াজ শুনে আমরা থমকে দাঁড়ালাম, আর তার পরমুহুর্তেই
দেখলাম রাস্তার শেষ মাথায় বাঁ দিকের একটা বাড়ির দরজা দিয়ে মুকুল দৌড়ে বেরিয়ে
এল- তারপর আমাদের দেখতে পেয়ে আরও দ্বিগুণ জোরে ছুটে এসে ফেলুদার বুকের উপর
ঝাঁপিয়ে পড়ল । সে হাঁপাচ্ছে, তার মুখ রক্তহীন ফ্যাকাশে ।

আমি জিজ্ঞেস করতে যাচ্ছিলাম কী হয়েছে, কিন্তু ফেলুদা ঠোঁটে আঙুল দিয়ে আমার কথা
বন্ধ করে দিল ।

ফিসফিস করে “একে একটু দেখুন' বলে মুকুলকে লালমোহ্নবাবুর জিম্মায় রেখে ফেলুদা
নিঃশব্দে এগিয়ে চলল যেখান থেকে মুকুল বেরিয়েছে সেই দিকে । আমিও চললাম তার
পিছন পিছন |

২৩৭
