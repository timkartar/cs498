নিশ্চয়ই । অবিশ্যি সেটা যদি এখনও উপাধ্যায়ের কাছে থেকে থাকে |,

“কিন্ত উপাধ্যায়ের কাছে যে ও-রকম একটা জিনিস আছে, সেটা জানাজানি হয়ে গেলে
তো ওঁর জীবন বিপন্ন হয়ে উঠবে । এত দিন যে-ব্যাপারটা গোপন ছিল, সেটা আপনি প্রচার
করে দেবেন £

“মিঃ মিত্তির, তিনি যদি সত্যিই সন্যাসী হয়ে থাকেন, তা হলে তো তাঁর আর ও জিনিসের
কোনও প্রয়োজনই থাকতে পারে না। আমি ওঁকে বলব, একটা কোনও বড় মিউজিয়ামে
ওটা দান করে দিতে | জিনিসটা চারশো বছর আগে ব্রিবান্কুরের রাজার ছিল | কারিগরির
দিক দিয়ে অতুলনীয় । উনি ওটা ডোনেট করলে চিরকাল গুর নাম ওই লকেটের সঙ্গে
জড়িত থাকবে । মোটকথা, ওই লকেট আমি ছবিতে দেখাচ্ছি, এবং সেখানে আপনি আশা
করি কোনও বাধা দিতে চেষ্টা করবেন না।;

শেষের কথাটা বেশ দাপটের সঙ্গেই বলে ছোটকুমার তাঁর গাড়িতে ফিরে গেলেন । এবার
তাঁর জায়গায় সাংবাদিক মিঃ ভার্গৰ এসে বললেন, আপনারা তিনজন আছেন জীনলে তো
আপনাদের সঙ্গেই যাওয়া যেত। উপাধ্যায় সম্বন্ধে আমি যে-সব তথ্য আবিষ্কার করেছি,
সেগুলো আপনাকে বলতে পারতাম |?

“আপনার এই তথ্যের সোর্স কী £ ফেলুদা জিজ্ঞেস করল ।

“কিছু দিয়েছেন রূপনারায়ণগড়ের বড় কুমার সুরযদেও, কিন্তু আসল তথ্য দিয়েছে
রাজবাড়ির এক আশি বছরের বুড়ো বেয়ারা । আপনি কি জানেন যে, রূপনারায়ণগড়ের রাজা
চন্দ্রদেও সিং-এর হাঁপানি উপাধ্যায় সারিয়ে দিয়েছিলেন £

“তাই বুঝি £

“আর তার জন্য রাজা তাঁকে ইনাম দিয়েছিলেন ওয়ান অফ হিজ মোস্ট প্রেশাস
অনারমেন্টস | এ খবর এত দিন ওদের ফ্যামিলির বাইরে কেউ জানত না । আপনি ভাবতে
পারেন, খবরের কাগজের কাছে এই ঘটনার কী দাম ?

“আপনি তো তা হলে রাজা হয়ে যাবেন, মিঃ ভার্গব !”

“অমি আপনাকে বলছি মিঃ মিত্তর, এই লকেট উপাধ্যায়ের কাছে বেশি দিন থাকবে না ।
আপনি কি ছোটকুমারের কথায় বিশ্বাস করেন যে, ও শুধু টি. ভি-র ছবি তুলতে এসেছে ?
আমি বলছি আপনাকে, এখানে শিগগিরই আপনার নিজের পেশার আশ্রয় নিতে হবে |?

“তার জন্য আমি সদা প্রস্তৃত”, বলল ফেলুদা ।

মিঃ ভার্গব চলে গেলেন ।

"লোকটা তো ঘোড়েল আছে, মশাই', বললেন লালমোহনবাবু ।

“সাংবাদিক মাত্রেই ঘোড়েল", বলল ফেলুদা | “গোয়েন্দাগিরিতে ওরাও কম যায় না।
সময় এমন খবর রাখে, যা মনিবেরা জানতেই পারে না | কিন্তু তাও;

'তাও কী ? আমি জিজ্ঞেস করলাম । আমি বুঝতে পারছিলাম, ফেলুদার মনটা খচখচ
করছে।

“তাও যে কেন লোকটাকে দেখে অসোয়াস্তি লাগছে, তা বুঝতে পারছি না ।'

আমাদের গাড়ি রুদ্রপ্রয়াগ থেকে রওনা হয়ে অলকানন্দার পাশ দিয়ে কিছু দূর গিয়ে হঠাৎ
একটা টানেলে ঢুকে পড়ল | সেই টানেল থেকে যখন আবার আলোয় বেরোলাম, তখন নদী
পালটে গিয়ে হয়ে গেছে-“মন্দাকিনী” ৷ এটাই এখন চলবে আমাদের সঙ্গে কেদার পর্যন্ত ।
কেদার থেকেই নাকি মন্দাকিনীর উৎপত্তি ।

ফেলুদার ভুকুটি থেকেই বুঝতে পারছিলাম, কোনও একটা কারণে ওর বিরক্ত লাগছে।

২৭৬
