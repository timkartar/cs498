আনন্দে শুটিং দেখিস ; আমার কথা চিন্তা করিস না । আমি ভাবছি, একবার অবজারভেটরি
হিলের মাথায় গুম্ফাটা দেখে আসব ।'

আমি ঠিক সময়ে সাডে এগারোটায় বেরিয়ে কুড়ি-পচিশ মিনিটে নয়নপুর ভিলায় পৌছে
গেলাম । ফট ফট শব্দ শুনে বুঝলাম যে জেনারেটর চালু হয়ে গেছে। কিন্তু সেটা যে
কোথায় রাখা হয়েছে তা বুঝতে পারলাম না । আমাকে দেখে ওদের দলের একজন এগিয়ে
এসে ভিতরে ডেকে নিয়ে গেল । এ দিকটা বাড়ির দক্ষিণ দিক, এ দিকে কাল আসিনি ।
একটা ঘরের মধ্যে কাজ হচ্ছে, সেখানে জোরালো স্টুডিয়োর আলো জ্বলছে। জানালা বন্ধ
করে বাইরে থেকে দিনের আলো আসার পথ বন্ধ করে দিয়েছে । বুঝলাম দৃশ্যটা বোধহয়
রাব্বের দৃশ্য, যদিও তোলা হচ্ছে দিনের বেলা ।

কিন্তু আমাদের জটায়ু কোথায় ?

ও সা” ওই তো ভুলোক! কিন্তু থম দেখে একেবারেই চিনতে পারিনি__দাড়ি আর
প্রচুলায় চেহারা এত বদলে গেছে। দিব্যি ভিলেন-ভিলেন লাগছে ভদ্রলোককে । আমায়
দেখতে পেয়ে চেয়ার থেকে উঠে এগিয়ে এসে বেশ ভারিকনি চালে জিজ্ঞেস করলেন, 'কী
মনে হচ্ছে ? চলবে £

আমি ভদ্রলোকের চেহারার তারিফ করে বললাম, “আপনার কথাগুলো মনে আছে তো £”

'আলবৎ ! ভীষণ কনফিডেন্সের সঙ্গে বললেন ভদ্রলোক ৷ |

অন্য একটা সোফায় বসে মহাদেব ভার্মা তাঁর গোঁফে চাড়া দিচ্ছিলেন । এবার পুলক
ঘোষালের গলা পেলাম ৷

'লালুদা !

লালমোহনবাবু তাড়াতাড়ি গিয়ে তাঁর চেয়ারে বসলেন । আমি একটা সুবিধের জায়গা
বেছে নিয়ে সেখান থেকে দাঁড়িয়ে দেখতে লাগলাম ।

পুলক ঘোষাল এবার লালমোহনবাবুর সামনে দাঁড়িয়ে হাত-পা নেড়ে ব্যাপারটা বুঝিয়ে
দিলেন ।

'লালুদা, আপনি প্রথমে বুক পকেট থেকে একটা চুরুট বার করে মুখে পুরবেন ; সেই সঙ্গে
মহাদেবও একটা সিগারেট মুখে পুরবে । তারপর আপনি পকেট থেকে. দেশলাই বার করে
মহাদেবের সিগারেটটা ধরিয়ে দেবেন, তারপর নিজের চুরুটটা ধরাবেন । তার পরে চেয়ারে
হেলান দিয়ে বসবেন । তখন আমি “ইয়েস” বলব । তাতে আপনি চুরুটের ধোঁয়া ছেড়ে
আপনার প্রথম কথাটা বলবেন । এর পরেই শট শেষ । এই শট্টা কিন্তু প্রধানত আপনারই
শট | ক্যামেরা আপনারই মুখ দেখছে, আর মহাদেবের দেখছে পিঠ | বুঝেছেন £

ইয়েস» বললেন লালমোহনবাবু । “তবে একটা কথা |?

বলুন |;

এ দেশলাইটা জ্বলবে তো?

হ্যা হ্যা। একেবারে টাটকা । আজই সকালে কেনা ।”

“ভেরি গুড |;

মিনিটখানেক আরও আমড়াগাছির পর শট আরম্ত হল | ক্যামেরা আর সাউন্ড চালু হল,
আর পুলকবাবু বলে উঠলেন, “আযাকশন !

লালমোহনবাবু মুখে চুরুট পুরলেন ঠিকই, কিন্তু দেশলাইটা ধরাতে গিয়ে বারুদের দিকটা
হাতে ধরে উলটো দিকটা ঘষতে লাগলেন দেশলাইয়ের গায়ে | খচু খচ খচ খচ__দেশলাই
আর জ্বলে না, এ দিকে ক্যামেরা চলেছে ঘড়ঘড় শব্দ করে ।

“কাট, কাট !” টেচিয়ে উঠলেন পুলক ঘোষাল । “লালুদা, আপনার বোধহয়__

৬৫৬
