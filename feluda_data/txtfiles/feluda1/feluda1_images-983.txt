এসেছে । বাঘ পালানোয় সাকা বন্ধ হয়নি, শুধু আপাতত বাঘের খেলাটাই স্থগিত । আরও
কতরকম খেলা যে সে সাক্সে দেখানো হয় সেটা হাতে আঁকা প্রকাণ্ড বড় বড় বিজ্ঞাপনে
বোঝানো হয়েছে। শিল্পী খুব পাকা নন, তবে লোকের মনে চনমনে ভাব আনতে এই
যথেষ্ট ।

পুলিশের লোক গেটের বাইরেই ছিল । ফেলুদা কার্ডটা দিতেই খুব খাতির করে ভিতরে
ঢুকিয়ে দিল । বলল, মালিক মিঃ কুট্টিকেও বলা আছে, তিনি তাঁর ঘরে অপেক্ষা করছেন ।

তাঁবুটাকে ঘিরে বেশ খানিকটা জায়গা ছেড়ে তারপর টিনের বেড়া । এই বেড়ার মধ্যেই
একধারে দাঁড়িয়ে আছে দ্য গ্রেট ম্যাজেস্টিক সাকা্সের মালিক মিঃ কুট্রির ক্যারাভ্যান । বলা
যায় একটা সুদৃশ্য চলস্ত বাড়ি । দুপাশের সার বাঁধা কাচের জানালায় নকশা করা পদরি ফাঁক
দিয়ে টুকরো টুকরো রোদ ঢুকেছে ভিতরে আবছা অন্ধকারে | মিঃ কুট্টি চেয়ার ছেড়ে উঠে
ভদ্রলোকের গায়ের রং মাজা, বয়স পঞ্চাশের বেশি না হলেও মাথার চুল ধপধপে সাদা,
হাসলে বোঝা যায় দাঁতও চুলের সঙ্গে মানানসই, যদিও ফলস টিথ নয় ।

ফেলুদা প্রথমেই বলে নিল যে ও পুলিশের লোক নয়, সাকসি ওর খুব প্রিয় জিনিস, গ্রেট
ম্যাজেস্টিকের খ্যাতির কথা ও জানে, হাজারিবাগে এসে সাকাসি দেখার ইচ্ছে ছিল, আপশোস
এই যে একটা দুর্ঘটনার জন্য আসল খেলাটাই দেখা হবে না। সেই সঙ্গে লালমোহনবাবুরও
পরিচয় করিয়ে দিল একজন বিশিষ্ট লেখক বলে । -_সাকা্সি নিয়ে একটা গল্প লেখার কথা
ভাবছেন মিঃ গাঙ্গুলী |?

মিঃ কুট্টি বললেন, সাকসে আসার আগে ছবছর উনি কলকাতায় একটা জাহাজ
কোম্পানিতে ছিলেন, বাঙালিদের ভালবাসেন, কারণ বাঙালিরাই নাকি সাকাঁসের সত্যিকার
কদর করে । আমরা সাকসি দেখায় নিরুৎসাহ বোধ করছি জেনে বললেন যে বাঘের খেলা
ছাড়াও অনেক কিছু দেখার আছে গ্রেট ম্যাজেস্টিকে | --কাল আমাদের স্পেশাল. শো ছিল,
হাজারিবাগের অনেক নামকরা লোককে আমরা ইনভাইট করেছিলাম । আপনাদেরও
ইনভাইট করছি।?

ব্যাপারটা হল কী ভীবে ?” লালমোহনবাবু হিন্দি আর ইংরিজি মিশিয়ে জিজ্ঞেস করলেন ।
(আসলে জিজ্ঞেস করেছিলেন--“শের তো ভাগা, বাট হাউ ?)

“ভেরি আনফর্চুনেট, মিঃ গাঙ্গুলী”, বললেন মিঃ কুট্টি । “বাঘের খাঁচার দরজাটা ঠিক ভাবে
বন্ধ করা হয়নি । বাঘ নিজেই সেটাকে মাথা দিয়ে ঠেলে তুলে পালিয়েছে । তার উপর আর
একটা গলতি হয়েছে এই যে টিনের বেড়ার একটা অংশ কে জানি ফাঁক করে বাইরে যাবে
বলে শর্টকাট করেছিল তারপর আর বদ্ধ করেনি । কে দোষী সেটা আমরা বার করেছি, আর
তার জন্য প্রপার স্টেপস নিচ্ছি ।"

ফেলুদা বলল, “বন্বেতে একবার ঠিক এইভাবে বাঘ পালিয়েছিল না £

হ্যাঁ, ন্যাশনাল সাকসি | শহরের রাস্তায় বেরিয়ে গিয়েছিল বাঘ । কিন্তু বেশি দূর যাবার
আগেই রিং-মাস্টার তাকে ধরে নিয়েছিল |”

এখানকার বাঘ পালানোর ব্যাপারে আরও খবর জানলাম কুট্টির কাছে । কম করে জনা
পঞ্চাশেক লোক নাকি বাঘটাকে তাঁবুর বাইরে দেখেছে । এক পেট্রোল স্টেশনের মালিকের
বাড়ির উঠোনে নাকি বাঘটা ঢুকেছিল । ভদ্রলোকের স্ত্রী সেটাকে দেখতে পেয়ে ভিরমি
যান। এক নেপালি ভদ্রলোক স্বুটারে যাচ্ছিলেন, তিনি বাঘটাকে রাস্তা পেরোতে দেখে
সোজা ল্যাম্পপোস্টে ধাক্কা মেরে পাঁজরার তিনটে হাড় ভেঙে এখন হাসপাতালে আছেন ।

“আচ্ছা, আপনাদের তো রিং-মাস্টার আছে নিশ্চয়ই?”

৬৫০
