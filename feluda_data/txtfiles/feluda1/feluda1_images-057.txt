গোড়ালির পাশ দিয়ে একটা গোলাপ পাতার ডগা বেরিয়ে আছে । আর ডান হাতের
তর্জনীটায় দেখ টিনচার আয়োডিন লাগানো । সকালে বাগানে গিয়ে গোলাপ ফুল ঘাঁটার
ফল ।”

স্টেশন থেকে বাড়ি আসার পথে বুঝলাম লখনৌ শহরটা আসলে খুব সুন্দর ৷ গন্ুজ আর
মিনারওয়ালা বাড়ি দেখা যাচ্ছে চারদিকে, রাস্তাগুলো চওড়া আর পরিষ্কার, আর তাতে
মোটরগাড়ি ছাড়াও দুটো নতুন রকমের ঘোড়ার গাড়ি চলতে দেখলাম । তার একটার নাম
টাঙ্গা আর অন্যটা একা । “এক্কী গাড়ি খুব ছুটেছে'__এই জিনিসটা নিজের চোখে এই প্রথম
দেখলাম | ধীরুকাকার পুরনো সেত্রোলে গাড়ি না থাকলে আমাদের হয়তো ওরই একটাতে
চড়তে হত । |

যেতে যেতে ধীরুকাকা বললেন, 'এখানে না এলে কি বুঝতে পারতে শহরটা এত সুন্দর ?
কত ফুলের বাগান |:

বাবা আর ধীরুকাকা পিছনে বসেছিলেন, ফেলুদা আর আমি সামনে । আমার পাশেই বসে
গাড়ি চালাচ্ছে ধীরুকাকার ড্রাইভার দীনদয়াল সিং । ফেলুদা আমার কানের কাছে মুখ এনে
ফিসফিস করে বলল, ভুলভুলাইয়ার কথাটা জিজ্ঞেস কর |;

ফেলুদা কিছু করতে বললে সেটা না করে পারি না। তাই বললাম, “আচ্ছা ধীরুকাকা,
ভুলভুলাইয়া কী জিনিস £

ধীরুকাকা বললেন, “দেখবে দেখবে-_সব দেখবে ৷ ভুলভুলাইয়া হল ইমামবড়ার ভেতরে
একটা গোলকধাঁধা । আমরা বাঙালিরা অবিশ্যি বলি ঘুলঘুলিয়া, কিন্তু আসল নাম ওই
ভুলভুলাইয়া ৷ নবাবরা তাঁদের বেগমদের সঙ্গে লুকোচুরি খেলতেন ওই গোলকধাঁধায় |

এবার ফেলুদা নিজেই বলল, “ওর ভেতরে গাইড ছাঁড়া ঢুকলে নাকি আর বেরোনো যায়
নাগ

“তাই তো শুনিচি । একবার এক গোরাপন্টন-অনেকদিন আগে__মদটদ খেয়ে বাজি
ধরে নাকি ঢুকেছিল ওর ভেতরে । বলেছিল কেউ যেন ধাওয়া না করে__ও নিজেই বেরিয়ে
আসবে । দুর্দিন পরে ওর মৃতদেহ পাওয়া যায়.ওই গোলকধাঁধার এক গলিতে |

আমার বুকের ভেতরটা এর মধ্যেই টিপটিপ করতে শুরু করেছে।

ফেলুদাকে জিজ্ঞেস করলাম, “তুমি কি একা গিয়েছিলে, না গাইড নিয়ে £

গাইড নিয়ে । তবে একাও যাওয়া যায় |,

“সত্যি %

আমি তো অবাক | তবে ফেলুদার পক্ষে কিছুই অসম্ভব নয় ।

“কী করে একা যাওয়া যায় ফেলুদা £

ফেলুদা চোখটা ঢুলুচুলু করে ঘাড়টা দুবার নাড়িয়ে চুপ করে গেল । বুঝলাম ও আর কথা
বলবে না। এখন ও শহরের পথঘাট বাড়িঘর লোকজন এক্কা টাঙ্গা সব খুব মন দিয়ে লক্ষ
করছে ।

ধীরুকাকা কুড়ি বছর আগে লখ্‌নৌতে প্রথম আসেন উকিল হয়ে । সেই থেকে এখানেই
আছেন, এবং এখন নাকি ওর বেশ নামডাক | কাকিমা তিনবছর হল মারা গেছেন, আর
ধীরুকাকার ছেলে জার্মানির ফ্র্যাংকফার্ট শহরে চাকরি নিয়ে চলে গেছেন । ওঁর বাড়িতে এখন
উনি থাকেন, ওঁর বেয়ারা জগমোহন থাকে, আর রান্না করার বাবুটি আর একটা মালী | ওর
বাড়িটা যেখানে সে জায়গাটার নাম সেকেন্দার বাগ, স্টেশন থেকে প্রায় সাড়ে তিন মাইল
দূরে । বাড়ির সামনে গেটের উপর লেখা-_ভি. কে. সান্যাল এম. এ. বি.এল. বি.
২২
