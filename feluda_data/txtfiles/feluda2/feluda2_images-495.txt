“কাল সব ডবল দেখছিলাম, আজ সিঙ্গল |;

ফেলুদা কথটা শুনে খাতা থেকে মুখ তুলে লালমোহনবাবুর দিকে কেমন যেন
অন্যমনস্কভাবে চেয়ে থেকে বলল, “এটাও যেমন ঠিক, তেমন এর উলটোটাও ঠিক |?

কথাটা আমার কাছে ভীষণ রহস্যজনক বলে মনে হল ।

কাঠমাত্ুর চার হাজার ফুট থেকে আরও অনেক উপরে উঠে এসেছি । তিন পাশ ঘিরে
বরফের চুড়ো দেখা যাচ্ছে । আগেই জানতাম যে সাড়ে সাত হাজার ফুট অবধি উঠতে হবে
তাই ঝোলাতে করে গরম মাফলার নিয়ে নিয়েছিলাম । ঘণ্টা দেড়েক চলার পর সেগুলোর
প্রয়োজন হয়ে পড়ল । সঙ্গে ফ্রাঙ্কে কফি ছিল, গাড়ি চালু অবস্থাতেই তিনজন খেয়ে
নিলাম ।

অল্পক্ষণের মধ্যেই নামা শুরু হয়ে গেল । ন্যাড়া মহাভারত পর্বতশ্রেণী ছাডিয়ে আমরা
এখন ঘন সবুজে ঢাকা শিবালিক পর্বতশ্রেণীর দিকে চলেছি । অত দূর যেতে হবে না
আমাদের, কারণ মাঝপথেই পড়বে রাপ্তি উপত্যকায় নদীর পাশে হেতাওরা শহর | সেইখান
থেকে ব্রিভুবন রাজপথ ছেড়ে ডানদিকে ঘুরব আমরা |

“তোপসে- বাটরার পুরো নামটা জানিস %

হাতের খাতাটা বন্ধ করে হঠাৎ প্রশ্ন করল ফেলুদা ।

আমি বললাম, না তো, উনি তো কোনওদিন বলেননি ।;

“না বললেও তোর জানা উচিত ছিল,” বলল ফেলুদা, “ওর আপিসের ঘরে ওর টেবিলের
উপর একটা প্লাস্টিকের ফলকে লেখা ছিল পুরো নামটা | অনত্তলাল বাটরা ।'

হেতাওরা যখন পৌছলাম তখন দুটো বেজে গেছে। খিদে পাবার কথা, কিন্তু পায়নি ।
একেকটা অবস্থায় পড়লে মানুষ খিদে-তেষ্টা ভুলে যায়, এটা সেই অবস্থা । লালমোহনবাবুকে
জিজ্ঞেস করাতে বললেন, “ফুড ইজ নাথিং |”

ড্রাইভার রাস্তা জানে, সে ত্রিভবন রোড ছেড়ে ডানদিকে ঘুরল । একটা সাইন বোর্ড
দেখে বুঝলাম যে, এই রাস্তা দিয়েই ট্রিটপস হোটেলে যায়, যেখানে গাছের মাথায় বসানো
হোটেলের বারান্দায় বসে তেরাই-এর বন্য জানোয়ার দেখা যায় । আমাদের বাংলো অবিশ্যি
পড়বে তার অনেক আগেই ।

বাঁদিক দিয়ে রাপ্তি নদী ছুটে চলেছে পাথর ভেঙে দু দিকের ঘন জঙ্গলের মধ্যে দিয়ে ।
আমাদের রাস্তারও ডানদিকে ঘন শালবন | মন বার বার বলছে, এই হল সেই তেরাই, সেই
গায়ে কাঁটা দেওয়া অরণ্যভুমি, হিংস্র জানোয়ারের ডেরা হিসেবে যার আর জুঁড়ি নেই।
সিপাহি বিদ্রোহের পর নানাসাহেব তার দলবল নিয়ে ভারতবর্ষ থেকে পালিয়ে এসে এই
তেরাইয়েরই এক অংশে গা ঢাকা দিয়ে ছিল ।

রীস্তা আবার ডাইনে মোড় নিল | এটা কাঁচা, হালে তৈরি হয়েছে ।

এই রাস্তী ধরে মিনিট তিনেক চলেই লাল টালির ছাতওয়ালা কালো কাঠের বাংলোটা
চোখে পড়ল | বনের গাছ কেটে বেশ কিছুটা জায়গা সাফ করে কম্পাউন্ডে ঘেরা বাংলোটা
তৈরি হয়েছে। ্‌

ডাইনে ঘুরে বাংলোর গেট দিয়ে ঢুকে নুড়ি ফেলা পথের উপর দিয়ে শব্দ তুলে আমাদের
গার্ড়ি বাংলোর বারান্দার সামনে গিয়ে দাঁড়াল ৷ বাঁয়ে কিছুটা দূরে কম্পাউন্ডেরই ভেতর দুটো
পাশাপাশি গ্যারাজের সামনে আর একটা গাড়ি দাঁড়িয়ে আছে ।

গাড়ি থামার সঙ্গে সঙ্গে জায়গাটার আশ্চর্য নিস্তবূতার একটা আন্দাজ পেয়েছি । ঝিঁঝির
শব্দ ছাড়া আর কোনও শব্দ নেই | না, সেটা ঠিক না । একটা সামান্য খুটখাট শব্দ কোথেকে
আসছে সেটা বুঝতে পারছি না।

১২৯
