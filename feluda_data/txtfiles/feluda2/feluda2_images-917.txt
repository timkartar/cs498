৪

শ্রীনগরের সঙ্গে গুলমার্গের কোনও মিলই নেই। এখানে হুদ, নদী, বাগ-বাগিচা ইত্যাদি
কিছুই নেই; যা আছে, তা হল ঢেউ খেলানো পাহাড়ের গায়ে মসৃণ ঘন সবুজ ঘাস__
যা দেখতে একেবারে মখমলের মতো; আর আছে ঝাউ বন আর পাইন বন আর
ইতস্তত ছড়ানো কিছু কাঠের ঘর বাড়ি । সব মিলিয়ে ছবির মতো সুন্দর | এই পাহাড়ের
গায়েই গল্ফ খেলা হয় । আর শীতকালে যখন ঘাস বরফে ঢেকে যায় তখন স্কিইং
হয়।

শ্রীনগর থেকে টাংমার্গ পর্যন্ত আঠাশ মাইল ট্যাক্সি করেই আসতে হয়, তারপর শেষের
চড়াই চার মাইল যেতে হয় ঘোড়াতে । কলকাতায় থাকতেই ফেলুদা লালমোহনবাবুকে বলে
দিয়েছিল যে কাশ্মীরে ঘোড়ায় চড়তে হবে | -_-ভয় নেই, উটের চেয়ে অনেক সহজ |
লালমোহনবাবু একেবারে পাকাপোক্ত রাইভিং ব্রিচেস করিয়ে এনেছিলেন | গুলমার্গে ঘোড়ার
পিঠ থেকে নেমে বললেন ঘোড়া চড়ার মতো সহজ ব্যাপার আর নেই ।

আমাদের সঙ্গে মল্লিক মশাইরাও এসেছেন । আমরা আজকের রাতটা শুলমার্গে থেকে
কাল এখান থেকে তিন মাইল দূরে আর দু হাজার ফুট ওপরে খিলেনমার্গ দেখে বিকেলেই
শ্রীনগর ফিরে যাব।

থাকার জন্য আমরা পাশাপাশি দুটো ক্যাবিন নিয়েছি । আমাদেরটা ছোট, ওদেরটা কড়।
বিকেলে ক্যাবিনের বারান্দায় বসে চা খাচ্ছি, এমন সময় তিনজন ভদ্রলোক এসে
না, সুপুরুষ চেহারা, টক্টকে রং, বয়স ত্রিশ-বত্রিশ | সত্যি বলতে কী, তিনজনেই মোটামুটি
এক বয়সী |

সুশান্তবাবু নতুন ভদ্রলোকের সঙ্গে আলাপ করিয়ে দিয়ে বললেন, “এঁর নাম অরুণ
সরকার । ইনি কলকাতায় ব্যবসা করেন। আমাদের সঙ্গে এখানে এসে আলাপ।
জুয়াড়িদের একজন বললে বোধহয় আপনার চিনতে আরও সুবিধে হবে |

সকলেই হেসে উঠল । সুশান্তবাবু বললেন, “আমরা এসেছি কেন বোধহয় বুঝতেই
পারছেন । প্রাইভেট ইনভেসটিগেটরের সঙ্গে আলাপ করতে এঁরা দুজনেই খুব ব্যগ্র । তা
ছাড়া শুনছিলাম আপনার বন্ধু মিঃ গাঙ্গুলীও তো একজন নামী লেখক-__ওুঁর সব বই-ই নাকি
বেস্ট-সেলার |;

লালমোহনবাবু মাথা হেট করে হে হে করে একটু বিনয়ের ভাব দেখালেন ।

বিজয় মলিক আর অরুণ সরকারের খাতিরে ফেলুদাকে তার গোটা দু-তিন বিখ্যাত কেসের
বর্ণনা দিতে হল । শেষ হয়ে যাবার পর সরকার ফেলুদাকে জিজ্ঞেস করলেন, “আপনার কি
কাশ্মীরে এই প্রথম %

ফেলুদা বলল, "হাঁ, এই প্রথম । আমি কিন্ত আপনাকে প্রথমে দেখে কাশ্মীরি
ভেবেছিলাম । আপনি বোধহয় এখানে আর একবার এসেছেন ?

“তা এসেছি', বললেন সরকার | “ইন ফ্যাক্ট, আমার ছেলেবেলার কয়েকটা বছর আ্ীনগরেই
কেটেছে । বাবা এখানে একটা হোটেলে ম্যানেজারি করতেন ৷ তারপর বছর কুড়ি আগে
আমরা কলকাতা চলে যাই |”

“এখানকার ভাষা আপনার জানা নেই £%

“তা অল্পবিস্তর আছে বইকী |;

৩৯৮
