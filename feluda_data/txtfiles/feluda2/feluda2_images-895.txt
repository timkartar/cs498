যে আমি কোনওটার সঙ্গে কোনওটার যোগ খুঁজে পাচ্ছিলাম না । কাজেই মনে মনে ঠিক
করেছিলাম যে, ভাবার কাজটা ফেলুদার উপরেই ছেড়ে দেব ।

ঝাউবনটাতে একবার ঢুকেই বুঝেছিলাম যে সেটা একটা আশ্চর্য জায়গা । আজ ভাল করে
দেখে আসল ব্যাপারটা বুঝতে পারলাম । এটাকে ঝাউবন বলা ঠিক নয়, কারণ এখানে
মাঝে ঝোপ রয়েছে, তাতে আবার লাল নীল হলদে ফুল । আজ দিনটা মেঘলা, তাই সমস্ত
বনটাই আবছা অন্ধকারে ঢাকা । মনে হয়, অজজ্র থামওয়ালা একটা বিরাট গিজরি মধ্যে
আমরা এসেছি । যেখান দিয়ে এখন হেঁটে চলেছি সেখান থেকে পশ্চিমে চাইলে গাছের ফাঁক
দিয়ে নয়নপুর ভিলা দেখা যায় । অবিশ্যি বনের মধ্যে দিয়ে যতই এগোচ্ছি ততই বাড়িটা দূরে
সরে গিয়ে গাছপালায় ঢেকে যাচ্ছে । এটা মানতেই হবে যে, এই নিস্তব্ধ দুপুরে এই ঘন বনের
মধ্যে দিয়ে হটিতে গা-্টা বেশ ছমছম করছিল । লালমোহনবাবু তাই বোধহয় একবার
বললেন, “এখানে কাউকে খুন করলে লাশ আবিষ্কার করতে মাসখানেক অন্তত লাগবে |;
আমরা আরও এগিয়ে চললাম । এবার আর নয়নপুর ভিলা দেখা যাচ্ছে না । একটা মাত্র
পাখির ডাক কিছুক্ষণ থেকে কানে আসছে, কিন্তু সেটা যে কী পাখি তাজানি না ।

উত্তর দিকে চোখ পড়াতে হঠাৎ দেখি মেঘ সরে গিয়ে দুটো পাইন গাছের মধ্যে দিয়ে
কাঞ্চনজঙ্ঘার খানিকটা অংশ দেখা যাচ্ছে । আমি লালমোহনবাবুকে সেই দিকে দেখতে
বলব বলে ভাইনে ঘুরেই দেখি ভদ্রলোক চোখ বড়-বড় করে থমকে দাঁড়িয়ে গেছেন। কী
দেখছেন ভদ্রলোক ?

ওর দৃষ্টি অনুসরণ করে পুবে চাইতেই বুঝলাম ব্যাপারটা কী ।

. একটা গাছের গুঁড়ির পাশে একটা ঝোপ, আর সেই ঝোপের পিছনে এক জোড়া
জুতো-পরা পা দেখা যাচ্ছে ।

'এগিয়ে গিয়ে দেখবে & ফিসফিসে গলায় জিজ্ঞেস করলেন লালমোহনবাবু ।

আমি এ প্রশ্নের কোনও উত্তর না দিয়ে এগিয়ে গেলাম । ওই জুতো জোড়া আমি আগে
দেখেছি ।

ঝোপটা পেরোতেই ব্যাপারটা বুঝলাম ।

_ একটা লাশ পড়ে আছে মাটিতে ।

একে আমরা চিনি |

এ হল লোকনাথ বেয়ারা |

একেও বুকে ছুরি মেরে খুন করা হয়েছে, যদিও অন্ত্রটা কাছাকাছির মধ্যে নেই।

তার বদলে আছে একটা পাথরের সামনে একটা ভাঙা বোতল, আর সেই বোতলের
চারিদিকে ছড়ানো গোটা ত্রিশেক বড়ি । সেই বডি এককালে সাদা ছিল, কিন্তু এখন জল আর
মাটি লেগে সেটা আর সাদা নেই।

আমরা আর এক মুহুর্ত অপেক্ষা না করে সোজা ফিরে এলাম হোটেলে ৷ ফেলুদাও বলল
সে ফিরেছে মিনিট পাঁচেক আগে ৷ লালমোহনবাবু “সেনসেশন্যাল ব্যাপার_- বলে নাটক
করতে আরম্ভ করেছিলেন । আমি গুঁকে থামিয়ে এক কথায় ব্যাপারটা বলে দিলাম ।

ফেলুদা তৎক্ষণাৎ থানায় ফোন করে দিল । পাঁচ মিনিটের মধ্যে সাহাঁকে নিয়ে দুটো জিপ
চলে এল, একটায় চারজন কনস্টেবল |

আমরা আবার ফিরে গেলাম ঝাউবনে যেখানে লাশ পাওয়া গিয়েছিল, সেই জায়গায় ।
ভাবছিলাম লোকটা কোনও গোপন ডেরায় লুকিয়ে রয়েছে । এই. ডিসকভারির জন্য পুরে!

৩৭৯
