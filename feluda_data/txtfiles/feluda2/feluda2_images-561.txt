কম করে দশখানা আছে এ বাড়িতে । খাট বালিশ তোশক চাদর মশারি সবই আছে ; কাজেই
রাত্তিরে থাকার ব্যবস্থা করতে কোনওই হাঙ্গাম নেই। পরার জন্য লুঙ্গি দিয়ে দেবেন উনি,
এমনকী গায়ের আলোয়ান, ধোপে কাচা পাঞ্জাবি, সবই আছে । __-“আমাকে এখানে মাঝে
মাঝে আসতে হয় বলে কয়েক সেট কাপড় রাখাই থাকে । আপনারা কোনও চিন্তা করবেন
না।?

উত্তরের দিকে পাশাপাশি দুটো পেল্লায় ঘরে আমাদের বন্দোবস্ত হল । লালমোহনবাবু
একা একটি জাঁদরেল খাট পেয়েছেন, বললেন, “একদিন-কা সুলতানের গপ্পের কথা মনে
পড়ছে মশাই ।”

তা খুব ভুল বলেননি । দুপুরে শ্বেত পাথরের থালাবাটি গেলাসে খাবার সময় আমারও সে
কথা মনে হয়েছিল । রাত্তিরে দেখি সেই সব জিনিসই রুপোর হয়ে গেছে ।

“আপনার দাদুর স্টুডিয়োটা কিন্তু দেখা হল না” খেতে খেতে বলল ফেলুদা ।

“সেটা কাল সকালে দেখাব, বললেন নবকুমারবাবু । “আপনারা যে দুটো ঘরে শুচ্ছেন,
ওটা ঠিক তারই উপরে |;

যখন শোবার বন্দোবস্ত করছি, তখন বৃষ্টিটা ধরে গেল । জানালায় দাঁড়িয়ে দেখলাম
ধুবতারা দেখা যাচ্ছে । চারিদিকে অদ্ভুত নিস্তব্ধতা । রাজবাড়ির পিছনে বাগান, সামনে
মাঠ । আমাদের ঘর থেকে বাগানটাই দেখা যাচ্ছে, তার গাছে গাছে জোনাকি জ্বলছে । অন্য
কোনও বাড়ির শব্দ এখানে পৌছায় না, যদিও পুবে বাজারের দিক থেকে ট্রানজিস্টারের
গানের একটা ক্ষীণ শব্দ পাচ্ছি ।

সাড়ে দশটা নাগাত লালমোহনবাবু গুডনাইট করে তাঁর নিজের ঘরে চলে গেলেন । দুই
ঘরের মাঝখানে একটা দরজা আছে। ভদ্রলোক বললেন সেটা বেশ কনভিনিয়েন্ট ।

এই দরজা দিয়েই ভদ্রলোক মাঝরাত্তিরে ঢুকে এসে চাপা গলায় ডাক দিয়ে ফেলুদার ঘুম
ভাঙালেন । সঙ্গে সঙ্গে অবিশ্যি আমারও ঘুম ভেঙে গেল ।

“কী ব্যাপার মশাই ? এত রাত্তিরে %

শ্‌শ্‌শ্‌শ্‌! কান পেতে শুনুন |:

কান পাতলাম । আর শুনলাম |

খট খু খচ খ..

মাথার উপর থেকে শব্দটা আসছে ৷ একবার একটা খুটু শব্দও পেলাম । কেউ হাঁটাচলা
করছে ।

মিনিট তিনেক পরে শব্দ থেমে গেল ।

উপরেই সান্ড্রো নিয়োগীর স্ট্রডিয়ো |

ফেলুদা ফিসফিস করে বলল, “তোরা থাক, আমি একটু ঘুরে আসছি ।?

ফেলুদা খালি পায়ে নিঃশব্দে বেরিয়ে গেল ।

লালমোহনবাবু আর আমি আমাদের খাটে বসে রইলাম । প্রচণ্ড সাসপেনস, ফেলুদা
না-আসা পর্যন্ত হৃৎপিগুটা ঠিক আলজিভের পিছনে আটকে রইল । প্রাসাদের কোথায় যেন
ঘড়িতে ঢং ঢং করে দুটো বাজল | তারপর“আরও দুটো ঘড়িতে ।

মিনিট পাঁচেকের মধ্যে আবার ঠিক তেমনি নিঃশব্দে এসে ঘরে ঢুকল ফেলুদা ।

“দেখলেন কাউকে £ চাপা গলায় ঘড়ঘড়ে গলায় লালমোহনবাবুর প্রশ্ন |

ইয়েস।?

'কাকে ৮
১৮০
