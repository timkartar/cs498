মাদাম ত্যুসোর মিউজিয়ামে মোমের তৈরি বিখ্যাত লোকের মৃত্তির ছবি দেখেছি; তার সব কিছু
অবিকল মানুষের মতো হলেও, শুধু কাচের চোখগুলো দেখলেই বোঝা যায় যে মানুষটা জ্যান্ত
নয়। রণজিতবাবু জ্যান্ত হলেও, তার দৃষ্টিহীন চোখ দুটো দেখাচ্ছে অনেকটা সেই মোমের মূর্তির
চোখের মতো।

“কিছু মনে করবেন না রণজিৎবাবু, আমি এই খামটা খুলতে বাধ্য হচ্ছি।'

রণজিংবাবু তাঁর ডান হাতটা তৃলে একটা বাধা দেওয়ার ভঙ্গির মাঝপথে থেমে গেলেন।

একটা তীক্ষ শব্দের সঙ্গে ফেলুদার দু আঙুলের এক টানে খামের পাশটা ছিড়ে গেল। তারপর
সেই দু আঙুলেরই আরেকটা টানে খামের ভিতর থেকে বেরিয়ে এল এক তাড়া ফুলস্ক্যাপ
কাগজ।

রুল টানা ফুলস্ক্যাপ। |

তাতে শুধু রূলই আছে, লেখা নেই। অর্থাৎ যাকে বলে ব্রযাঙ্ক পেপার।

কাচের চোখ এখন বন্ধ, মাথা হেট, দূহাতের কনুই হাঁটুর উপর, হাতের তেলোয় মুখ ঢাকা।

'রণজিৎবাবু' ফেলুদার গলা গম্ভীর “আপনি গতকাল সকালে এসে যে চোর আসার ইঙ্গিত
করেছিলেন, সেটা একেবারে ধাপ্লা, তাই না?
রণজিৎবাবুর মুখ দিয়ে উত্তরের বদলে বেরোল শুধু একটা গোঙানির শব্দ। ফেলুদা বলে
চলল-_- এ

“আসলে রাত্তিরে চোর এসেছে এমন একটা ধারণা প্রচার করার দরকার ছিল আপনার।
কারণ আপনি নিজেই চুরির জন্য তৈরি হচ্ছিলেন, এবং সন্দেহটা যাতে আপনার উপর না পড়ে
সেদিকটা দেখা দরকার ছিল। আমার বিশ্বীস সকালে চোর আসার ধাপ্পাটা দিয়ে দুপুরের দিকে
সুযোগ বুঝে আপনিই আলমারি খোলেন এবং খুলে দুটি কাজ সারেন- তেত্রিশ হাজার টাকা
এবং নীহারবাবুর গবেষণার নোটস হস্তগত করা। আমার বিশ্বাস এই জাল খামটা কাল তৈরি
ছিল না; এটা আপনি রাতারাতি ছাপিয়ে নিয়েছেন। এটার হঠাৎ প্রয়োজন হল কেন সেটা
জানতে পারি কি?”

রণজিৎবাবু এবার ফেলুদার দিকে চোখ তৃললেন। তারপর ধরা গলায় বললেন, “কাল
বিকেলে দস্তরের গলা শুনে নীহারবাবু ওকে সুপ্রকাশ চৌধুরী বলে চিনতে পেরেছিলেন!
আমাকে বললেন, “বিশ বছর পরে লোকটার লোভ আবার মাথা চাড়া দিয়ে উঠেছে। আমার
কাগজপত্র ওই সরিয়েছে।” তখন...

বুঝেছি। তখন আপনি ভাবলেন চুরিটা দস্তরের ঘাড়ে চাপানোর এই সুযোগ। আপনিই তো
পুলিশ চলে যাবার পর সেলোটেপ দিয়ে খামটাকে খাটের তলায় আটকে ঝুলিয়ে
রেখেছিলেন__ঠিক এমনভাবে যাতে নিচু হলেই সেটা চোখে পড়ে তাই না?

রণজিৎবাব্‌ প্রায় ভূকরে কেঁদে উঠলেন।

“আমায় মাপ করবেন! আমি ফেরত দিয়ে দেব! টাকা আর কাগজপত্র আমি কালই ফেরত
দিয়ে দেব, মিঃ মিত্তির! আমি...আমি লোভ সামলাতে পারিনি! সত্যি বলছি, আমি লোভ
সামলাতে পারিনি!”

“ফেরত আপনাকে দিতেই হবে। না হলে আপনাকে পুলিশের হাতে তুলে দেব সেটা
বুঝতেই পারছেন।”

'আমি জানি”, বললেন রণজিৎবাবু। “তবে একটা অনুরোধ। নীহারবাবু যেন জানতে না
পারেন। তিনি আমাকে অত্যন্ত স্নেহ করেন। তিনি এ শক্‌ সহ্য করতে পারবেন নী।”

“বেশ। তিনি জানবেন না এটা কথা দিচ্ছি। কিস্তু আপনি এত ভাল ছাত্র হয়ে এটা কী

করলেন ?;
৭৮
