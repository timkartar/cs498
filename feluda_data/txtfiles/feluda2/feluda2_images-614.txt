'এইসব শুনলে বাঙালির জন্য গর্বে বুকটা দশ হাত হয়ে ওঠে মশাই । যাক্‌গে, এখন
আমার খবরটা বলি । সেই ক্রিকোরিয়ান কোথায় থাকে সেটা তো টেলিফোনের বই দেখেই
বেরিয়ে গেল । কিন্তু হীরালাল সোমানির হদিসও পেয়েছি 1;

“কী-করে %

“এখানে আরও পাঁচজন সোমানি থাকে । তাদের এক-এক করে ফোন করে বেরিয়ে গেল
হীরালাল হচ্ছে কেশব সোমানির খুড়তুতো ভাই। কেশবের কাপড়ের দোকান আছে
কাউল্‌নে ৷ কাউলুনেরই তার বাড়ি, আর হীরালাল সেখানেই উঠেছে । আপনার আর্মেনিয়ান
তো সন্ধেবেলা আসছে । তাইওয়ানের প্লেন এসে গেছে এতক্ষণে ৷ হীরালাল নিশ্চয়ই
আজই ছবি পাচার করবে । আমি ওয়াং শু-কে পাঠিয়ে দিয়েছি সোমানির বাড়ির উপর চোখ
রাখতে । আমাদের আপিসের এক ছোকরা ।" খুব স্মার্ট । তাকে বলা ছিল সোমানির বাড়ি
থেকে কোনও গাড়ি বেরোতে দেখলেই যেন আমাকে ফোন করে |”

ক্রিকোরিয়ান কোথায় থাকে %

“ভিকটোরিয়া হিল । হ্ংকংএ | অভিজাত পাড়া সোমানি রওনা হবার সঙ্গে সঙ্গেই
আমরা রওনা দিলে ওর আগেই ভিকটোরিয়া হিল পৌঁছে যাব । তখন আপনি ইচ্ছে করলে
ওকে মাঝপথে রুখতে পারেন । অবিশ্যি আপনার নিজের প্ল্যানটা কী সেটা আমার জানা
ছিল না।?

ফেলুদা পূর্ণেন্দুবাবুর পিঠ চাপড়ে দিল ।

“আপনি তো মশাই সাংঘাতিক বুদ্ধিমানের কাজ করেছেন । আপনার রাস্তা ছাড়া আর
রাস্তাই নেই । কিন্তু সেই ছোকরার কাছ থেকে ফোন পেয়েছেন কি ?”

“আমি এখানে আসার ঠিক আগেই করেছিল । অথার্থ মিনিট কুড়ি আগে । গাড়ি রওনা
হয়ে গেছে । যিনি আসছেন তাঁর হাতে একটা ফ্ল্যাট কাগজের প্যাকেট 1;

তিন মিনিটের মধ্যে আমরা পূর্ণেন্দুবাবুর গাড়িতে করে রওনা দিয়ে দিলাম ।

মিনিট দশেকের মধ্যে গাড়ি প্যাঁচালো রাস্তা দিয়ে ঘুরে ঘুরে পাহাড়ে উঠতে শুরু করল ।
যেন হিল-স্টেশনে যাচ্ছি। হংকং এখন আলোয় আলো, আর ষত উপরে উঠছি ততই সমুদ্র
পাহাড় রাস্তা গাড়ি হাইরাইজ সমেত সমস্ত শহরটা আরও বেশি বেশি করে দেখা যাচ্ছে, আর
লালমোহনবাবু খালি বলছেন, 'স্বগ্ন রাজ্য, স্বপ্ন রাজ্য” |

আরও কিছুক্ষণ যাবার পর পূর্ণে্দুবাবু বললেন, “এইবার বাড়ির নম্বরটা দেখে নিতে
হবে।?

গাছপালা বাগানে ঘেরা দারুণ সুন্দর সুন্দর সব পুরনো বাড়ি, দেখলেই মনে হয় সাহেবদের
জন্য সাহেবদেরই তৈরি । তারই একটা বাড়ির গেটের সামনে এসে নম্বর দেখে বুঝলাম
ক্রিকোরিয়ানের বাড়িতে এসে গেছি + আর এসেই দেখলাম ভিতরে পোর্টিকোর এক পাশে
একটা কালো গাড়ি দাঁড়িয়ে আছে যেটা আমাদের চেনা । আমরা যখন সকালে পৃর্ণেন্দুবাবুর
গাড়ি থেকে নামছি, তখন এই গাড়িটাই আমাদের পাশ দিয়ে বেরিয়ে গিয়েছিল ।

হীরালাল সোমানির গাড়ি |

আমাদের গাড়িটা আরেকটু এগিয়ে নিয়ে গিয়ে রাস্তার ধারে একটা গাছের তলায় পাক
করে পূর্ণেন্দুবাবু বললেন, “সাহেবের বাড়িটার দিকে চোখ রাখার জন্য একটা গোপন জায়গা
বার করতে হবে ।?

সেরকম একটা জায়গা পেয়েও গেলাম |

তবে বেশিক্ষণ আড়ি পাততে হল না ।

মিনিটখানেকের মধ্যেই বাড়ির সামনের দরজাটা খুলে যাওয়াতে তার থেকে একটা

২১৪

 
