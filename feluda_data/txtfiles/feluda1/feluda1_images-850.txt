“কী করব বলুন” বললেন লালমোহনবাবূ, “আপনার ওই রক্তবরণ আর আত্মারাম আর
সংবর্ধনা মিলে এমন জগাখিচুড়ি হয়ে গেছে আমার মধ্যে |

আমরা উঠে পড়লাম 1 তুলসীবাবু কি এখনও ঘুমোচ্ছেন £ ছাতে এসে দেখি পুব দিকটা
সবে ফরসা হয়েছে, তার ফলে চাঁদের আলোটা ফিকে লাগছে । দু-তিনটে তারা এখনও
পিট্‌-পিট্‌ করছে, কিন্তু তাদের মেয়াদও আর বেশিক্ষণ নয় | দাঁতন দিয়ে এক্সপেরিমেন্ট করব
বলে কিছু নিমের ডাল ভেঙে রেখেছিলাম-_ফেলুদা বলে দোকানের যে কোনও টুথব্রাশ আর
পেস্টের চেয়ে দশ গুণ বেশি ভাল-_তারই একটা চিবিয়ে রেডি করছি, এমন সময় শুনলাম
পরিত্রাহি চিৎকার ।

'মিত্তির মশাই ! মিত্তির মশাই !

ভোলানাথবাবুর গলা । আমরা দুদ্দীড় করে নীচে গিয়ে হাজির হলাম । “সর্বনাশ হয়ে
গেছে !

ভোরের আকাশে ভদ্রলোকের ফ্যাকাসে মুখ আরও ফ্যাকাশে লাগছিল । “কী হয়েছে”
ফেলুদা দৌড়ে গিয়ে জিজ্ঞেস করল |

“কাল রাত্তিরে বাড়িতে ডাকাত পড়ে সব লগুভণ্ড | সিন্দুক খালি । কতামশাইয়ের
হাত-পা-মুখ বেঁধে রেখেছিল । আমাকেও বেঁধেছিল, সকালে ছোটবাবু এসে খুলে দিলেন ।
আপনি শিগগির আসুন !

৫

শ্যামলাল মলিক জখম হননি বটে, কিন্তু তাঁকে যেভাবে দুঘণ্টা বাঁধা অবস্থায় পড়ে থাকতে
হয়েছিল তাতে তিনি বেশ, টস্কে গেছেন । ফ্যালফ্যাল করে সামনের দিকে চেয়ে বসে
আছেন ফরাসের উপর, কেবল একবার মাত্র বিড়বিড় করে বলতে শুনলাম, “বাঁধলি যদি তো
মেরে ফেললি না কেন £% এদিকে তাঁর সিন্দুক যে ফাঁক সেটা ফি তিনি খেয়াল করেছেন ?

: ফেলুদা প্রথমে শ্যামলালবাবুর ঘরটা তন্ন তন্ন করে দেখল । শুধু সিন্দুকটাই খোলা হয়েছে,
আর যার যেমন তেমনিই আছে । চাবি থাকত নাকি ভদ্রলোকের বালিশের নীচে ।
ভোলানাথবাবু দোতলাতেই শোন, তাঁকে ঘুমের মধ্যে আাটাক করে হাত-পা চোখ-মুখ বেঁধে
ফেলেছে ডাকাত | গুঁর ধারণা যে অন্তত দুজন লোক ছিল | চাকর নবীন নাকি সারারাত
নাকে তেল দিয়ে ঘুমিয়েছে। দুজন পাইকের মধ্যে একজন চলে গিয়েছিল সেগুনহাটি যাত্রা
দেখতে, আর একজন তার ডিউটি ঠিকই করছিল, দুঃখের বিষয় ডাকাত মাথায় লাঠি মেরে
বেশ কয়েক ঘণ্টার জন্য তাকে অকেজো করে দিয়েছিল । সামনের দরজা বন্ধই ছিল, কাজেই
মনে হয় খিড়কির পাঁচিল টপকে পিছনের বারান্দা দিয়ে ঢুকেছিল | ঠাকুমাকে কিছু জিজ্ঞেস
করে লাভ নেই, কারণ তিনি থাকেন বারান্দার উত্তর প্রান্তে তিনটে অকেজো ঘরের পরে শেষ
ঘরে ।

পনেরো মিনিট হল এসেছি, কিন্তু এখনও জীবনবাবুর দেখা নেই। ভোলানাথবাবু
আমাদের সঙ্গেই ছিলেন, ফেলুদা তাঁকে বলল, “জীবনবাবু কি আমাদের সঙ্গে কথা না বলেই
পুলিশে খবর দিতে গেলেন নাকি %

ভোলানাথবাবু আমতা আমতা করে মাথা নেড়ে বললেন, “আজ্ছে আমাকে বলেই তিনি
বাইরে বেরিয়ে ছিলেন বটে, কিন্তু তার পরে তো......

ফেলুদা এবার ছুটল সিঁড়ির দিকে, পিছনে আমি আর লালমোহনবাবু । উঠোন পেরিয়ে
সোজা খিড়কি দিয়ে বাইরে বাগানে হাজির হলাম । এখনও ভাল করে সূর্য ওঠেনি । অল্প

৫৭2
