হঠাৎ কেদারের মন্দিরের চুড়ো দেখতে পেয়ে সব যাত্রীরা 'জয় কেদার ৮ বলে কেউ মাথা নত
করে, কেউ হাত জোড় করে, কেউ বা সাষ্টা্গ হয়ে তাদের ভক্তি জানালেন | কিন্তু আবার
হাঁটা শুরু করার সঙ্গে সঙ্গেই মন্দিরের চুড়ো লুকিয়ে গেল পাহাড়ের পিছনে, আর বেরোল
একেবারে কেদার পৌছানোর পর | পরে জানলাম যে, এই বিশেষ জায়গা থেকেই এই
বিশেষ দর্শনটাকে এরা বলে “দেও-দেখ্নী” |

৬

কেদার পৌছাতে পৌছাতে আমাদের হয়ে গেল বিকেল সাড়ে পাঁচটা । তখনও যথেষ্ট আলো
রয়েছে, চার দিকের পাহাড়ের চুড়োগুলোয় রোদ ঝলমল করছে।

এতক্ষণ চড়াই-এর পর হঠাৎ সামনে সমতল জমি দেখতে পেলে যে কেমন লাগে, তা
লিখে বোঝাতে পারব না। এটুকু বলতে পারি যে, অবিশ্বাস আশ্বীস আনন্দ__ সব যেন এক
সঙ্গে মনের মধ্যে জেগে ওঠে, আর তার সঙ্গে কৃতজ্ঞতা মেশানো একটা অদ্ভুত শান্ত ভাব |
সেটাই বোধহয় যাত্রীদের মনে আরও বেশি ভক্তি জাগিয়ে তোলে ।

চারিদিকে সবাই পাথর-বাঁধানো জমিতে শুয়ে বসে দাঁড়িয়ে “জয় কেদার' "জয় কেদার'
করছে, মন্দিরটা দাঁড়িয়ে রয়েছে তিন দিকে ঘেরা-বরফের পাহাড়ের মধ্যে, আমরা তিনজন
তারই মধ্যে এগিয়ে গেলাম একটা বাসস্থানের ব্যবস্থা করতে ।

এখানে হোটেল আছে__হোটেল হিমলোক- কিন্তু তাতে জায়গা নেই, বিড়লা রেস্ট
হাউসেও জায়গা নেই ৷ এক রাত্রের ব্যাপার যখন, মোটামুটি একটা ব্যবস্থা হলেই হল । তাই
শেষ পর্যন্ত কালী কমলীওয়ালির ধরমশালায় উঠলাম আমরা | সামান্য ভাড়ায় গরম লেপ
তোশক কম্বল সবই পাওয়া যায় ।

কেদারনাথের মন্দির এই কিছুক্ষণ আগে সন্ধ্যা ছটায় বন্ধ হয়ে গেছে, আবার খুলবে সেই
কাল সকাল আটটায় । তাই লালমোহনবাবুর পুজো দেবার কাজটা আজ স্থগিত থাকবে ।
আপাতত ঠিক এই মুহুর্তে যেটা দরকার, সেটা হল গরম চা । আমাদের থাকার ঘর থেকে
নীচে নেমেই চায়ের দোকান পেয়ে গেলাম । এটা হল কাশীর বিশ্বনাথের গলির মতোই
কেদারনাথের গলি । দোকানগুলো সবই অস্থায়ী, কারণ নভেম্বর থেকে এপ্রিল পর্যন্ত বরফের
জন্য কেদারনাথে জনপ্রাণী থাকবে না ।

আমি ভেবেছিলাম, এই ধকলের পর লালমোহনবাবু হয়তো একটু বিশ্রাম নিতে চাইবেন ।
কিন্ত তিনি বললেন যে, তাঁর দেহের রন্ধে রন্ধে নাকি নতুন এনার্জি পাচ্ছেন__তপেশ, এই
হল কেদারের মহিমা 1,

বিশ্বনাথের মতোই এখানেও কেদারের গলির দোকানগুলোতে বেশির ভাগই পুজোর
সামগ্রী বিক্রি হয়। এমন কী, বেনারসের সেই অতি-চেনা গন্ধটাও যেন এখানে পাওয়া
যায়।

আমরা তিনজনে এলাচ-দেওয়া গরম চা খাচ্ছি, এমন সময় হঠাৎ চেনা গলায় প্রশ্ন
এল-_উপাধ্যায়ের সন্ধান পেলেন %

ছোটকুমার পবনদেও সিং । এখনও তার হাতে ক্যামেরা আর বেস্টের সঙ্গে লাগানো
সাউন্ড রেকর্ডিং যন্ত্র ।

“আমরা তো এই মিনিট কুড়ি হল এলাম', বলল ফেলুদা ।

'আমি এসেছি আড়াইটেয়, বলল পবনদেও | “যেটুকু জেনেছি, তিনি এখন পুরোপুরি
সাধুই হয়ে গেছেন ৷ চেহারাও সাধুরই মতো । বুঝে দেখুন, এখানে এত সাধুর মধ্যে তাকে
২৮৩৬
