জিজ্ঞেস করাতে বললেন সেটা অল্প সময়ে মনের প্রসার প্রচণ্ড বেড়ে যাওয়ার দরুন । আর
বাড়লে নাকি সামলানো যাবে না । _-কিলকাতায় কেবল চিনে ছুতোর খিস্বি আর চিনে
জুতোর দৌকানের কথাই শুনিচি । তারা যে এমন একখানা শহর গড়তে পারে সেটা চাক্ষুষ
না দেখলে বিশ্বাস করতুম না মশাই |”

পূর্ণেন্দুবাবু বলেছিলেন পায়ে হেটে পার্ল হোটেলে যেতে লাগে পাঁচ মিনিট । অলি গলি
দিয়ে দশ মিনিট চলার পরেও যখন পার্ল হোটেল এল না, তখন বেশ ঘাবড়ে গেলাম |
ব্যাপার কী £ ফেলুদা আরেকবার গলা চড়িয়ে বলে দিল, “পার্ল হোটেল । উই ওয়ন্ট পার্ল
হোটেল ।”

উত্তর এল-_ইয়েস, পার্ল হোটেল | কালো কোট, কালো চশমা পরা ড্রাইভার, ভুল
শুনেছে এটাও বলা চলে না, আর একই নামে দুটো হোটেল থাকবে সেটাও অবিশ্বাস্য
প্রীয় কুডি মিনিট চলার পর ট্যাক্সিটা একটা রাস্তার মোড়ে এসে থামল ।

এটা যে একেবারে চিনে পাড়া তাতে কোনও সন্দেহ নেই । রাস্তীর দু-দিকে সারবাঁধা
আট-দশ তলা বাড়ি । সেগুলোর প্রত্যেকটির জানালায় ও ছোট ছোট ব্যালকনিতে কাপড়
শুকোচ্ছে, বাইরে থেকেই বোঝা যায় ঘরগুলোতে বিশেষ আলো বাতাস ঢোকে না । দোকান
যা আছে তার মধ্যে টুরিস্টের মাথা-ঘোরানো হংকং-এর কোনও চিহ্ন নেই । সব দোকানের
নামই চিনে ভাষায় লেখা, তাই বাইরে থেকে কীসের দোকান তা বোঝার উপীয় নেই ।
“পার্ল হোটেল_ _হোয়্যার ? ফেলুদা জিজ্ঞেস করল ।

লোকটা হাত বাড়িয়ে বুড়ো আঙুল দিয়ে বুঝিয়ে দিল সামনের ডাইনের গলিটায় যেতে
হবে।

মিটারে ভাড়া বলছে হংকং ডলারে, সেটা হিসেব করে দাঁড়ায় প্রায় একশো টাকার মতো ।
উপায় নেই। তাই দিয়ে আমরা তিনজন মাল নিয়ে নেমে পড়লাম । আমি আর
লালমোহনবাবুর দিকে চাইছি না, জানি তাঁর মুখ ফ্যাকাসে হয়ে গেছে, হংকং-এ ক্রাইমের
বাড়াবাড়ি সম্বন্ধে ষা কিছু শুনেছেন সবই এখন বিশ্বাস করছেন ।

যে গলিটার দিকে ড্রাইভার দেখিয়েছে সেটায় সূর্ধের আলো কোনওদিন প্রবেশ করে কি
না জানি না; অন্তত এখন তো নেই।

আমরা মোড় ঘুরে গলিটায় ঢুকলাম, আর ঢোকার -সঙ্গে সঙ্গে কোখেকে কারা যেন এসে
আমাদের ঘিরে ফেলল, আর তার পরমুহূর্তেই মাথায় একটা মোক্ষম বাড়ির সঙ্গে সঙ্গে
ব্লাক-আউট ।

যখন জ্ঞান হল তখন বুঝতে পারলাম একটা ঘুপচি ঘরের মেঝেতে পড়ে আছি । ফেলুদা
আমার পাশে একটা কাঠের প্যাকিং কেসের উপর বসে চারমিনার খাচ্ছে । একটা অদ্ভুত গন্ধে
মাথাটা কীরকম ভার ভার লাগছে । পরে জেনেছিলাম সেটা আফিং-এর গন্ধ | ব্রিটিশরা
মধ্যে ঢুকিয়ে দিয়েছিল আফিং-এর নেশা ।

লালমোহনবাবু এখনও অজ্ঞান, তবে মাঝে মাঝে নড়ছেন-চড়ছেন, তাই মনে হয় এবার
জ্ঞান ফিরবে ।

আমাদের মালপত্র £ নেই।

ঘরে গোটাপাঁচেক ছোট বড প্যাকিং কেস, একটা কাত হয়ে পড়ে থাকা বেতের চেয়ার,
দেয়ালে একটা চিনে ক্যালেন্ডার- ব্যস, এ ছাড়া কিচ্ছু নেই। বাঁ দিকের দেয়ালে প্রায় দেড়
মানুষ উচুতে একটা ছোট্ট জানালা, তাই দিয়ে ধোঁয়া মেশানো একটা ফিকে আলো আসছে ।
বোঝা যাচ্ছে দিনের আলো এখনও ফুরোয়নি । ডাইনে আর সামনে দুটো দরজা, দুটোই

২০৯
