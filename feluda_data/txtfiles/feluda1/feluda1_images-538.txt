একটা অদ্ভুত আওয়াজ শুনে আমরা তিনজন আবার. থেমে গেলাম । কোথেকে আসছে
আওয়াজটা ?

ফেলুদা বসে পড়ল । আমরাও | সামনে একটা প্রকাণ্ড মনসার ঝোপ | সেটা আমাদের
আড়াল করে রেখেছে ।

আওয়াজটা আরও কিছুক্ষণ চলে থামল | তারপর সব চুপ ।

এ কী- চারদিক হঠাৎ অন্ধকার হয়ে গেল কেন £ আকাশের দিকে চেয়ে দেখি সেই
কালো মেঘটা চাঁদটাকে ঢেকে ফেলেছে । আমরা ঝোপের পিছন থেকে বেরিয়ে এগিয়ে
চললাম | খানিকটা হাঁটার পর ডানদিকে কৈলাসের খাদটা পড়ল | খাদের পাশেই...ওই যে
মন্দির । মন্দিরের চুড়ো এখন আমাদের সঙ্গে সমান লেভেলে । চুড়োর পিছনে বেশ
খানিকটা নিচুতে একটা ছাত-_তার মাথায় চারটে সিংহ চারিদিকে মুখ করে দাঁড়িয়ে আছে ।
ওই যে নীচে দূরে হাতি দুটো দেখা যাচ্ছে।

আমরা আরও এগিয়ে চললাম । আওয়াজটা এদিক থেকেই এসেছে সেটা বুঝেছিলাম,
কিন্তু সন্দেহজনক কিছুই চোখে পড়ল না| হয়তো আছে, অন্ধকার বলে দেখা যাচ্ছে না
আমি জানি ফেলুদা টর্চ জবালাবে না, কারণ তা হলে অন্য লোক আমাদের কথা জেনে যাবে ।

কৈলাসের খাদের পর কিছু দূর গিয়ে আরেকটা খাদ | এটা পনেরো নশ্বর গুহা ৷ সেটা
ছাড়িয়ে তার পরের গুহাটার দিকে এসেছি । এমন সময় ফেলুদা হঠাৎ থেমে টান হয়ে
গেল । তারপর ফিসফিস কথা-__

টর্চ জ্বেলেছে। পনেরো নম্বর গুহার ভিতরে । তার ফলে গুহার বাইরের আলোটা একটু
বেড়েছে ।?

আমি ব্যাপারটা লক্ষ করিনি । লালমোহনবাবুও না । ফেলুদার চোখই আলাদা ।

দু মিনিট প্রায় নিশ্বাস বন্ধ করে দাঁড়িয়ে রইলাম । তারপর ফেলুদা একটা ব্যাপার করল ।
একটা ছোট্ট নুড়ি পাথর কুড়িয়ে নিয়ে সেটাকে ওপর থেকে গুহার সামনের চাতালটায়
ফেলল | টুপ করে একটা শব্দ পেলাম ।

তারপর বুঝতে পারলাম চাতালটা- হঠাৎ যেন আরও বেশি অন্ধকার হয়ে গেল। তার
মানে টর্টটা নিভল । আর তার পরেই একটা লোক নিঃশব্দে চোরের মতো গুহা থেকে
বেরিয়ে পালিয়ে গেল । |

মিস্টার রক্ষিত না", আবার ফিসফিস করে বললেন লালমোহনবাবু । লোকটাকে চিনতে
না পারলেও, তার গায়ে যে রেনকোট নেই সেটা আমিও বুঝেছিলাম |

এরপর এল আমার জীবনের সবচেয়ে লোমখাডা করা সময় । ফেলুদা ইতিমধ্যে নীচে
যাবার একটা রাস্তা বার করে ফেলেছে । রাস্তা না বলে বোধ হয় উপায় বলা উচিত ।
খানিকটা লাফিয়ে, খানিকটা হামাগুড়ি দিয়ে, খানিকটা বাঁদরের মতো ঝুলে, খানিকটা মাটির
উপর ঘষটে, সে দেখতে, দেখতে নীচে গুহার সামনেটায় পৌছে গেল । লালমোহনবাবু চাপা
গলায় বললেন, 'গোয়েন্দাগিরিতে ফেল করলে সাকাঁসের চাকরি বাঁধা |" পরমুহুর্তেই দেখলাম
সে অদৃশ্য হয়ে গেল । তার মানে শুহার ভিতর ঢুকেছে । আমার কিন্তু ঘাম ছুটে লোমটোম
খাড়া হয়ে গেছে।

প্রায় তিন মিনিট মেনে হচ্ছিল তিন ঘণ্টা) পরে আবার দেখতে পেলাম ফেলুদাকে ।
তারপর আরম্ত হল উলটো কসরত | উপর থেকে নীচের বদলে নীচের থেকে উপরে | এক
হাঁতে টর্চ কাঁধে ব্যাগ আর কোমরে রিভলভার নিয়ে কীভাবে এরকম ওঠা নামা সম্ভব তা ও-ই
জানে । উপরে উঠে এসে হাঁপাতে হাঁপাতে বলল, “এটার নাম দশাবতার গুহা । দোতলা ।
দুদান্ত সব মূর্তি আছে । লোভনীয় |?

৩৫৪
