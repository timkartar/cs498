ভিখিরিটার দিকে একটা আড়দৃষ্টি দিয়ে, গলিতে আর কোনও লোক নেই দেখে আমরা
দুজনে মাথা হেট করে দরজাটা দিয়ে ভেতরের প্যাসেজে ঢুকলাম ।

প্যাসেজটা পেরিয়ে ডাইনে একটা উঠোনের এক চিলতে দেখা যাচ্ছে! তারও ডাইনে
নিশ্চয়ই থর আছে । সেই ঘরের দিক থেকেই শব্দটা আসছে ।

যান্ত্রিক শব্দ |

না, ঠিক যান্ত্রিক না । যদি বা একটা মেশিন গোছের কিছু চলে, তার সঙ্গে আরও কয়েকটা
শব্দ মিশে আছে । মোটামুটি বলা যায় যে শব্দটার মধ্যে একটা তাল আছে ।

আমরা দম বন্ধ করে পা টিপে টিপে এগিয়ে গেলাম ।

বাঁয়ে একটা দরজার পিছনে অন্ধকার ঘর ।

একটা পায়ের শব্দ পাচ্ছি । ডানদিক থেকে আসছে সেটা । শব্দটা বাড়ছে ।

হঠাৎ খেয়াল হল যে এর মধ্যে কখন জানি সারিন্দার সুর পালটে গেছে । আগেরটা ছিল
করুণ, মোলায়েম ; এটা নাচানি, হালকা সুর । ্‌

এবারে যে লোকটা আসছে তাকে দেখা যাবে ।

গলা শুকিয়ে গেছে।

বুঝলাম লোকটা যদি কিছু জিজ্ঞেস করে তো গলা দিয়ে আওয়াজ বেরোবে না।

আর চিন্তা না করে এক ঝটকায় লালমোহনবাবুকে টেনে নিয়ে দুজনে চুকে পড়লাম বাঁ
পাশের অন্ধকার ঘরটায় । রাস্তার দিকের একটা খুপরি জানালা দিয়ে ঘরে সামান্য আলো
আসছে, তাতে দেখা যাচ্ছে একটা খাটিয়া, একটা তামার পাত্র, দড়িতে ঝোলানো কিছু
জামা-কাপড় ।
চলে গেল।

সারিন্দা থেমেছে। তার বদলে গলার আওয়াজ পেলাম। লোকটা বাইরে গিয়ে
ভিখিরিটার সঙ্গে কথা বলছে ।

আমাদের ডাইনে আর একটা দরজার পরে আর একটা ঘর | এটাও অন্ধকার |

জটায়ুর আস্তিন ধরে টেনে নিয়ে সেই ঘরে ঢুকলাম ।

কাঠ ও কার্ডবোর্ডের বাক্সে বোঝাই ঘরটা । তা ছাড়া আছে কিছু তামার জিনিস, কিছু মূর্তি,
গোটা কুঁড়ি-পঁচিশ কাঠের ছাঁচ। বাঁয়ে ঘরের কোনায় পড়ে আছে লালমোহনবাবুর শখের
জিনিস-_তিনটে কাঠের জপযন্ত্র |

আমরা ঢুকেই বাঁয়ে দরজার আড়ালে লুকিয়ে পড়েছি । বেশ বুঝতে পারছি, এ ঘরের
বাইরেই বারান্দা পেরিয়ে উঠোন, আর উঠোনের ওদিকের ঘর থেকেই শব্দটা আসছিল |

এখন শব্দ নেই ।

এবার একটা নতুন শব্দ ।

লোকটা বাইরে থেকে ফিরে এসেছে ।

সে খুঁজছে আমাদের ।
ূ প্যাসেজ ধরে পায়ের শব্দ এগিয়ে গিয়ে কাউকে না পেয়ে আবার ফিরে এল। যে ঘরে
আছি, সে ঘরের ডাইনের দেওয়ালে উঠোনের দিকে পর পর তিনটে দরজা । দরজার বাইরে
থেকে আসা আলো তিনবার বাধা পেল সেটা দেখতে পেলাম |

এবারে আমাদের ঠিক পাশের দরজার সামনে এসে পায়ের শব্দটা থামল ।

একটা আবছা ছায়া ঢুকে এল ঘরের ভিতরে চৌকাঠ পেরিয়ে ।

আমার দম বন্ধ ।. শরীরের সব শক্তি জড়ো করে তৈরি হচ্ছি । যা করবার আমাকেই

১১৩
