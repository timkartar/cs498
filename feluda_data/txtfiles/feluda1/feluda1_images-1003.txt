ফেলুদা অবিশ্যি জানতে চাইল বেডুরটা কোন গ্রহের আকাশে চরে বেড়ায় । তাতে
লালমোহনবাবু বললেন যে ব্টাঙ, হাঙর আর বেলুন--এই তিনটে তিনি ভেবে রেখেছিলেন,
বলার সময় তালগোল পাকিয়ে গেছে । তাতে ফেলুদা বলল যে বেলুনকে প্রাণী বলা যায় কি না
সে বিষয়ে সন্দেহ আছে; কিন্তু লালমোহনবাবু কথাটা মানতে চাইলেন না । বললেন, “বেলুনে
অক্সিজেন লাগে, প্রাণীরও অক্সিজেন ছাড়া চলে না, সুতরাং প্রাণী বলব না কেন মশাই ? ফেলুদা
বলল যে সে হাওয়া, হাইড্রোজেন আর হিলিয়ামের বেলুনের কথা শুনেছে, এমন কী কয়লার
গ্যাসের বেলুনের কথাও শুনেছে,কিস্ত অক্সিজেন বেলুনের কথা এই প্রথম শুনল ।

নীলিমা দেবী তর্ক থামানোর জন্য হাত তুলেছিলেন, ঠিক সেই সময় এমন একটা ঘটনা
ঘটল যে তর্ক আপনিই থেমে গেল ।

প্রীতীন্দ্রবাবু !

মানুষে একসঙ্গে দুঃখ আর আতঙ্ক অনুভব করলে তার কীরকম ভাবভঙ্গি হতে পারে,
লিওনাদোঁ দা ভিঞ্জির করা তার একটা ড্রইং ফেলুদা একবার আমাকে দেখিয়েছিল |
সীতীনবাবুর চেহারা অবিকল সেই ছবির মতো ।

ভদ্রলোক একটা ঝোপের পিছন থেকে বেরিয়ে এসে কাঁপতে কাঁপতে মাটিতে বসে
পড়লেন ।

নীলিমা দেবী ছুটে গেলেন স্বামীর দিকে, যদিও ফেলুদা তার আগেই পৌছে গেছে । কিন্তু
ভদ্রলোকের মুখ দিয়ে কথা বেরোতে বেশ সময় লাগল ।

“বা...বা..বাবা ॥ বললেন প্রীতীনবাবু, আর সঙ্গে সঙ্গে তার ডান হাতটা পিছন দিকে
নির্দেশ করল ।

৫

মহেশবাবুকে যখন বাড়িতে আনা হয় তখন প্রায় আড়াইটা। তখনও জ্ঞান হয়নি
ভদ্রলোকের । মাথায় চোট লেগেছে দাঁড়ানো অবস্থা থেকে সটান পড়েছিলেন মাটিতে |
ডাক্তার বলছেন হার্ট আাটাক । ভদ্রলোকের হার্ট এমনিতেই দুর্বল ছিল, তার উপর এই বয়সে
হঠাৎ কোনও কারণে শক্‌ পেলে এরকম হওয়া অস্বাভাবিক নয় । মোটকথা, তাঁর অবস্থা ভাল
নয়, সেরে ওঠার সম্ভাবনা আছে কি না সেটা এখনও বলা যাচ্ছে না।

রাজরাপ্ীর আমরা যেখানে বসেছিলাম, তার উত্তরে খানিকটা দূরে একটা বেশ বড়
পাথরের পিছনে একটা খোলা জায়গায় মহেশবাবুকে পাওয়া যায় । এটা কোনওদিন ভুলব না
যে আমরা যখন সেখানে পৌছলাম তখন তাঁর কাছেই দুটো হলদে প্রজাপতি উড়ে
বেড়াচ্ছিল। শ্রীতীনবাবু পাহাড় বেয়ে উপর দিকের জঙ্গলে গিয়েছিলেন, ফেরার পথে
কিছুদূর নেমে এসে একটা ঝোপ পেরিয়ে নীচের দিকে চেয়ে দেখেন মহেশবাবু পড়ে আছেন
মাটিতে । তিনি ভেবেছিলেন ভদ্রলোক মারাই গেছেন, তাই ওরকম চেহারা করে এসেছিলেন
খবর দিতে ৷ ফেলুদা গিয়েই মহেশবাবুর নাড়ি ধরে বলল তিনি বেঁচে আছেন । তাঁর মাথাটা
' পড়েছিল একটা থান ইটের সাইজের পাথরের উপর, তার ফলে খানিকটা রক্ত বেরিয়ে
পড়েছিল পাথর আর বালির উপর ।

আমরা মহেশবাবুর কাছে পৌঁছনোর মিনিটখানেক পরে প্রথম এলেন অরুণবাবু তাঁর হাতে
বন্দুক । তারপর এলেন অখিলবাবু। সব শেষে এলেন শঙ্করলাল মিশ্র । শেষের
ভদ্রলোকটিকে যেরকম ভেঙে পড়তে দেখলাম, তাতে বুঝলাম মহেশবাবুর প্রতি তাঁর টান
কত গভীর ।

৬৬৭
