তার কারণ আমাদের তিনজনের মশারিতেই.ছিল ফুটো | মশারি ফেলার দশ মিনিটের মধ্যে
ভেতরে মশা ঢুকে কামড় আর বিনবিনুনির জ্বালায় আমাদের ঘুমের বারোটা বাজিয়ে দিল।
ফেলুদার সঙ্গে ওডোমস থাকে, শেষটায় তাই মেখে কিছুটা আরাম পীওয়া গেল । বাইরের
ঘড়িতে তখন ঢং ঢং করে এগারোটা বেজেছে। দিনের বেলা মেঘলা থাকলেও এখন জানালা
দিয়ে চাঁদের আলো আসছিল । সবেমাত্র চোখের পাতাটা বুজে এসেছে এমন সময় একটা
চেনা গলায় ধমকের সুরে কথা এল ।

“আমি শেষবারের মতো বলছি__ এর ফল ভাল হবে না|; .

গলাটা মহীতোষবাবুর | উত্তরে কে যে কী বলল তা বোঝা গেল না। তার পরে সব
চুপচাপ । আমার বাঁদিকে লালমোহনবাবুর মশারির ভিতর থেকে নাক ভাকার শব্দ শুরু
হয়েছে । আমি ডান পাশে ফেলুদার খাটের দিকে ফিরে চাপা গলায় বললাম, “শুনলে ?

গম্ভীর ফিসফিসে গলায় উত্তর এল, “শুনেছি । ঘুমো |”

আমি চুপ করে গেলাম ।

তার কিছুক্ষণের মধ্যেই বোধহয় ঘুমিয়ে পড়েছি ৷ ঘুমটা যখন ভাঙল তখনও ঘরে চাঁদের
আলো রয়েছে, কিন্তু সেই সঙ্গে মেঘের গর্জনও শোনা যাচ্ছে মাঝে মাঝে | একটা লম্বা
শুড়গুড়ানি থামলে পর আরেকটা শব্দ কানে এল ৷ ঘুট খুট...ঘুট ঘুট...ঘুট ঘুট... ৷ তালে
তালে. একটানা শব্দ নয় । মাঝে মাঝে হচ্ছে, মাঝে মাঝে থেমে যাচ্ছে, আর মাঝে মাঝে
মেঘের গর্জনে ঢাকা পড়ে যাচ্ছে। শব্দটা হচ্ছে বেশ কাছ থেকেই। আমাদের ঘরের
ভিতরেই । ফেলুদার খাটের দিকে ঘাঁড় ফিরিয়ে কান পাততেই ওর জোরে জোরে নিশ্বাস
পড়ার শব্দ পেলাম | ও ঘুমোচ্ছে।

কিন্তু লালমোহনবাবুর নাক ডাকা বন্ধ কেন ? গর খাটের দিকে চেয়ে ডবল মশারির ভিতর
দিয়ে কিছুই দেখতে পেলাম না । কিন্তু একটা ক্ষীণ শব্দ যেন আসছে খাটের দিক থেকে ।
এটা আমার চেনা শব্দ | বাক্স-রহস্যের ব্যাপারে সিমলার বরফের মধ্যে একটা পিস্তলের গুলি
লালমোহনবাবুর পায়ের কাছে এসে পড়ায় তার দাঁতে দাঁত লেগে ঠিক এই শব্দটাই হয়েছিল ।

সেই সঙ্গে আবার সেই শব্দটা কানে এল | ঘুট ঘুট...ঘুট ঘুট...ঘুট ঘুট...

আমি ঘাড় কাত করে মেঝের দিকে চাইলাম | ফলে মশারিটা একটু নড়ে ওঠাতে বোধহয়
লালমোহনবাবু বুঝলেন আমার ঘুম ভেডে গেছে । একটা বিকট চাপা ঘড়ঘড় স্বরে তিনি বলে
উঠলেন, ত-তপেশ_ বাবাঘ

বাঘ শুনেই আমার চোখ মেঝের বাঘছালটার দিকে চলে গেল, আর যেতেই যা দেখলাম
তাতে আমার রক্ত জল হয়ে গেল ।

জ্যোৎম্নার আলো বাঘের মাথাটার উপর পড়েছে, আর স্পষ্ট দেখতে পাচ্ছি মাথাটা মাঝে
মাঝে এদিক-ওদিক নড়ে উঠছে, আর তার ফলেই ঘুট ঘুট শব্দ হচ্ছে ।

আর থাকতে না পেরে. যা থাকে কপালে ভেবে ফেলুদার নাম ধরে একটা চাপা চিৎকার
দিয়ে উঠলাম | ফেলুদার ঘুম যতই গাঢ় হোক না কেন, ও সব সময় এক ডাকে উঠে পড়ে,
আর ওযঠামাত্র ওর মধ্যে আর ঘুমের লেশমাত্র থাকে না ।

“কী ব্যাপার ? চ্যাঁচাচ্ছিস কেন %

আমারও প্রায় লালমোহনবাবুর দশা । কোনওরকমে ঢোক গিলে বলে ফেললাম,
“মেঝে...বাঘ |,

ফেলুদা মশারির ভিতর থেকে বেরিয়ে এসে বাঘটার নডস্ত মাথাটার দিকে একদৃষ্টে
খানিকক্ষণ দেখে নিল । তারপর দিব্যি নিশ্চিন্তভাবে এগিয়ে গিয়ে বাঘের থুতনিটা ধরে উপরে
তুলতেই তার নীচ থেকে একটা গুবরে পৌকা বেরিয়ে পড়ল | ফেলুদা অল্লানবদনে সেটাকে

৬৩৯১০
