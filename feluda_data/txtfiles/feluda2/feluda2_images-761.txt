যোগব্যায়াম করি বলে বোধহয় আমাদের দূজনের খুব একটা. কষ্ট হচ্ছিল না।
লালমোহনবাবুর পক্ষে ব্যাপারটা খুব শ্রমসাপেক্ষ হলেও উনি প্রাণপণে চেষ্টা করছিলেন সেটা
যেন বাইরে প্রকাশ না পায় । চড়াই ওঠার সময় তো কথা বলা যায় না; এর পর খানিকটা
সমতল রাস্তায় আমাদের কাছাকাছি পেয়ে বললেন, “তেনজিং নোরকের মাহাত্যটা কোথায়,
সেটা এখন বুঝতে পারছি।'

_ মিনিট কুড়ি চলার পর একটা ঘটনা ঘটল, যেটা আমাদের কেদার পৌছানোটা আরও আধ
ঘণ্টা পিছিয়ে দিল । .

একটা বেশ বড় পাথরের খণ্ড পাহাড়ের গা দিয়ে হঠাৎ গড়িয়ে এল সোজা ফেলুদার
দিকে । ব্যাপারটা সম্বন্ধে সচেতন হতে যে কয়েকটা মুহুর্ত গেল, তাতেই কিছুটা ড্যামেজ হয়ে
গেল । পাথরের ঘষা খেয়ে ফেলুদার হাতের এইচ এম টি ঘডিটা চুরমার হয়ে গেল, আর
আমাদের পাশের এক প্রৌঢ় যাত্রীর লাঠিটা হস্তসৃত হয়ে পাশের খাদ দিয়ে পাথরের সঙ্গে
ঝড়ের বেগে গড়িয়ে নেমে গেল মন্দীকিনী লক্ষ্য করে ।

ফেলুদা একটু হকচকিয়ে গেলেও সেটা মুহুর্তের জন্য । ওর শরীর যে কত মজবুত আর
স্ট্যামিনা যে কী সাংঘাতিক, সেটা বুঝলাম এই এতখানি খাড়াই পথ হাঁটার পর সোজা
পাহাড়ের গা বেয়ে উপরে উঠে গেল । আমিও ওর পিছন পিছন গিয়েছিলাম, কিন্তু যতক্ষণে
ওর কাছে পৌঁছালাম, তার মধ্যেই ও একটা লোকের কলার চেপে তাকে একটা গাছে ঠেসে
ধরেছে । লোকটার বয়স বছর পঁচিশের বেশি না । তার মুখ ফ্যাকাসে হয়ে গেছে এবং সে
স্বীকার করেছে যে, পাথর ফেলার ব্যাপারে সে আর একজনের আদেশ পালন করছিল ।
পকেট থেকে দশখানা কড়কড়ে দশ টাকার নোট বার করে মে দেখিয়ে দিল, কেন তাকে
এমন একটা কাজ করতে রাজি হতে হয়েছে ।

কে তাকে এই টাকা দিয়েছে জিজ্ঞেস করাতে সে বলল, তারই এক অচেনা জাতভাই।
বোঝা গেল আসল লোক সে নয়, সে শুধু দালালের কাজ করেছে ।

আপাতত ফেলুদা লোকটার গা থেকে একটা পশমের চাদর খুলে, সেটা দিয়ে তাকে দু
হাত সমেত পিছমোড়া করে গাছের সঙ্গে বেঁধে দিল । বলল, যাত্রীদের ফাঁকে ফাঁকে
কনস্টেবল থাকে, তাদের একজনকে পেলে তার কাছে পাঠিয়ে দেবে ।

লালমোহনবাবুর ভাষায় পাথর ফেলার অন্তর্নিহিত মানেটা সত্যি করে ভাবিয়ে তোলে ।
ভদ্রলোক বললেন, “বোঝাই যাচ্ছে, কেউ বা কাহারা কেদারে আপনার উপস্থিতিটা প্রিভেন্ট
করার জন্য উঠে-পড়ে লেগেছে ।”

গৌরীকুণ্ড আর কেদারের মাঝামাঝি একটা জায়গা আছে, যেটার নাম রামওয়াড়া |
সকলেই এখানে থামে বিশ্রামের জন্য ৷ চটি আছে, ধরমশালা আছে, চায়ের দোকান আছে ।
লালমোহনবাবুকে আমরা এখানে আধঘন্টা বিশ্রাম দেওয়া স্থির করলাম । এখানকার
এলিভেশনে আড়াই হাজার মিটার, অর্থাৎ প্রায় আট হাজার ফুট । চারিদিকের দৃশ্য ক্রমেই
ফ্যানট্যাস্টিক হয়ে আসছে । লালমোহনবাবু একেবারে মহাভারতের মুডে চলে গেছেন;
এমন কী এও বলছেন যে যাত্রাপথে যদি তাঁর পতনও হয়, তা হলেও কোনও আক্ষেপ নেই,
কারণ এমন গ্রোরিয়াস ডেথ নাকি হয় না।

ফেলুদা বলল, 'আপনি কিন্তু পাবলিকের উপর যে পরিমাণে গাঁজাখুরি মাল টাপিয়েছেন,
আপনার নরকভোগ না হয়ে যায় না।'

নহে?” বললেন লালমোহনবাবু 'ুবষ্টির পার পাননি মশাই নরকভোগের হাত থেকে, আর
লালমোহন গাঙ্গুলী ॥

বাকি সাড়ে তিন মাইলের মধ্যে একটা উল্লেখযোগ্য ঘটনা ঘটল | একটা জায়গা থেকে

২৮৪
