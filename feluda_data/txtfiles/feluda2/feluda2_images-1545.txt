৩

স্টেশনে লালমোহনবাবুর বন্ধু শতদল সেন এসেছিলেন ৷ লালমোহনবাবুরই বয়সী, ফরসা রং,
মাথায় ঢেউ খেলানো কালো চুল। অনেকদিন পরে একজনকে দেখলাম যিনি
লালমোহনবাবুকে লালু বলে সম্বোধন করলেন । ভদ্রলোক নিজেও অবিশ্যি হয়ে গেলেন
সতু।

যে যার ঘরে যাবার আগে ট্যুরিস্ট লজের লাউঞ্জে বসে কথা হচ্ছিল । শতদলবাবু
বললেন, "তোদের গাড়ি বলছিস তিনটে নাগাত আসবে | তারপর তোরা চলে আসিস আমার
ওখানে ৷ পিয়ার্সন পল্লীতে খোঁজ করলেই আমার বাড়ি দেখিয়ে দেবে । নাম শান্তিনিলয় ।
তোদের একবার উত্তরায়ণ কমপ্রেক্সটা দেখিয়ে আনব |!

ফেলুদা বলল, “আমাদের সঙ্গে কি দুজন সাহেব যেতে পারেন €%

“বেশ তো-_তারাঁও ওয়েলকাম |?

শতদলবাবু চলে গেলেন ।

সকালে স্নান করে বেরিয়েছিলাম, তাই ঘরে মালপত্তর রেখে প্রথমেই লাঞ্চটা সেরে
নিলাম | শান্তিনিকেতনে সত্যিই শান্ত পরিবেশ, তাই ফেলুদার রেস্ট হবে ভাল | ও সম্প্রতি
দুটো মামলা করে এসেছে । প্রথমটা মনে হয়েছিল আত্মহত্যা, কিন্তু শেষটায় দাঁড়াল খুন, আর
দ্বিতীয়টা জালিয়াতি | দুটোই বেশ ঝামেলার কেস ছিল, তাই ওর এখন সত্যিই বিশ্রামের
দরকার |

ডাইনিং রুমেই পিটার আর টমকে আমাদের বিকেলের প্ল্যানটা বলে দিলাম । পিটার
তৎক্ষণাৎ রাজি, যদিও টম কিছুই বলল না। পিটার এও বলল যে এর মধ্যেই ও
দুবরাজপুরের এক ধনী ব্যবসায়ীর কাছ থেকে টেলিফোন পেয়েছে । ফোনটা করেছিল তাঁর
ছেলে, কারণ ভদ্রলোকের ইংরিজিটা নাকি তেমন সড়গড় নয় । পিটার বলল, ভদ্রলোক
আমার রুবির খবরটা পেয়েছেন এবং সেটা কেনার ইচ্ছা প্রকাশ করেছেন । আমি অবিশ্যি
বলতে বাধ্য হলাম যে আমি ওটা বেচব না । তাতে ভদ্রলোক ছেলেকে দিয়ে বলালেন যে
পাথরটা তাঁর একবার দেখার ইচ্ছে । আশা করি সে সুযোগ থেকে তাকে বঞ্চিত করব না ।'

“ভদ্রলোকের নাম কী £

জি. এল. ড্যানড্যানিয়া |;

ঢানচানিয়া। বুঝলাম । কখন আ্যাপয়েন্টমেন্ট ৮

“কাল সকাল দশটা |:

“আমরা আসতে পারি কি ?”

“নিশ্চয়ই । আপনারা এলে আমি অনেকটা নিশ্চিন্ত বোধ করব । ইন্‌ ফ্যাক্ট, আপনারা
ভাল দোভাষীর কাজ করতে পারবেন । দুবরাজপুর আর তার পাশেই হেতমপুরে তো ভাল
টেরা কোটার মন্দির আছে বলে ম্যাককাচন লিখেছে । কথা সেরে না হয় সেগুলো দেখে
আসব ।'

শুধু মন্দির না, ফেলুদা বলল, “দুবরাজপুরে আরও দেখার জিনিস আছে । হাতে সময়
থাকলে সেও দেখা যেতে পারে |:

হরিপদবাবু আ্যাম্বাসাডর নিয়ে পৌনে চারটেয় এসে পৌছালেন । পথে বর্ধমানে খেয়ে
নিয়েছিলেন, বললেন আমরা বেরোতে চাইলে বেরোতে পারি । -__আমার বিশ্রামের কোনও
দরকার নেই, স্যার |,

আমরা আর সময় নষ্ট না করে বেরিয়ে পড়লাম । পিয়ার্সন পল্লী থেকে শতদল সেনকে

৬৬৩
